Francesco Scianna (Palermo, 25 marzo 1982) è un attore italiano.


== Biografia ==
Francesco Scianna, nato a Palermo il 25 marzo 1982, comincia la propria carriera di attore in teatro, debuttando nel 1997 con il recital di poesie di Salvatore Quasimodo, "C.E.I.". In seguito partecipa a molte altre opere e si diploma presso l'Accademia Nazionale d'Arte Drammatica Silvio D'Amico, inoltre studia con Francesca Viscardi Leonetti pedagoga e direttore artistico della Free Mistake Project.
Nel 2002 esordisce nel cinema con Il più bel giorno della mia vita di Cristina Comencini, a cui fa seguito L'odore del sangue, regia di Mario Martone, del 2004.
Dopo questi film gira alcune fiction televisive: La luna e il lago, regia di Andrea Porporati, film tv in onda nel 2006 su Rai Uno, e la miniserie tv di Canale 5, Il capo dei capi.
Il grande successo arriva nel 2009 quando interpreta il ruolo di Peppino Torrenuova, protagonista maschile del film Baarìa, regia di Giuseppe Tornatore, che vede come protagonista femminile l'esordiente Margareth Madè. Il film, oltre ad ottenere un lusinghiero successo al botteghino, viene candidato a partecipare come film italiano agli Oscar 2010 ed inoltre viene candidato ai Golden Globe.Nel 2012 viene scelto per la campagna pubblicitaria di Dolce&Gabbana primavera/estate e successivamente riconfermato per quella autunno/inverno.
È stato impegnato nelle riprese di Milionari, il quarto film di Alessandro Piva. Nel 2015 prende parte alla commedia Latin Lover.


== Filmografia ==


=== Cinema ===
Il più bel giorno della mia vita, regia di Cristina Comencini (2002)
L'odore del sangue, regia di Mario Martone (2004)
L'uomo di vetro, regia di Stefano Incerti (2007)
Baarìa, regia di Giuseppe Tornatore (2009)
Vallanzasca - Gli angeli del male, regia di Michele Placido (2010)
Ti amo troppo per dirtelo, regia di Marco Ponti (2011)
L'industriale, regia di Giuliano Montaldo (2012)
Itaker - Vietato agli italiani, regia di Toni Trupia (2012)
Milionari, regia di Alessandro Piva (2013)
Come il vento, regia di Marco Simon Puccioni (2013)
Allacciate le cinture, regia di Ferzan Özpetek (2014)
Latin Lover, regia di Cristina Comencini (2015)
Una storia sbagliata, regia di Gianluca Maria Tavarelli (2015)
The Price of Desire, regia di Mary McGuckian (2015)
Ben-Hur, regia di Timur Bekmambetov (2016)


=== Televisione ===
La luna e il lago, regia di Andrea Porporati (2006) - Film TV
Il capo dei capi, regia di Alexis Sweet e Enzo Monteleone (2007) - Miniserie TV
Le cose che restano, regia di Gianluca Maria Tavarelli (2010)
La mafia uccide solo d'estate (2016) - serie TV


== Premi e riconoscimenti ==
Menzione Speciale come "Promessa dell'anno 2009" del Sindacato Nazionale Giornalisti Cinematografici Italiani (Sngci), insieme a Margareth Madè


== Note ==


== Altri progetti ==

 Wikimedia Commons contiene immagini o altri file su Francesco Scianna


== Collegamenti esterni ==

(EN) Francesco Scianna, in Internet Movie Database, IMDb.com.
(EN) Francesco Scianna, su AllMovie, All Media Network.