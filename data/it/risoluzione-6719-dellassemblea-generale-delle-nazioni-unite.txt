La risoluzione 67/19 dell'Assemblea generale delle Nazioni Unite è stata adottata il 29 novembre 2012 per la concessione dello status di osservatore permanente, come Stato non membro, allo Stato di Palestina. Tale risoluzione conferisce allo Stato palestinese uno status equivalente, in seno alle Nazioni Unite, a quello dello Stato della Città del Vaticano.


== Dichiarazioni ==
Il presidente della Palestina, Abū Māzen, presentò la domanda di adozione di tale status affermando come il proprio paese avesse bisogno di un certificato di nascita.
I paesi membri dell'Unione europea non hanno avuto una posizione comune: Francia, Grecia, Irlanda, Italia e Spagna hanno espresso il loro appoggio all'approvazione, mentre Germania, Gran Bretagna e Paesi Bassi hanno optato per l'astensione. La Repubblica Ceca ha votato contro. Il rappresentante della Germania ha motivato la posizione del suo paese affermando come il proprio paese sia favorevole alla nascita di uno Stato palestinese, ma che il miglior modo di raggiungere questo obiettivo sia quello di un accordo con Israele.
Tra i paesi favorevoli a tale riconoscimento vi erano anche Cina e Russia.
Tra i paesi contrari vi sono Israele e gli Stati Uniti. Questi ultimi hanno motivato il proprio dissenso, per mezzo del Segretario di Stato Hillary Clinton, rilevando come non sia stata una scelta proficua per la pace nell'area. Il premier israeliano, Benjamin Netanyahu ha rilevato come tale risoluzione non cambi, di fatto, nulla nelle relazioni tra i due paesi. Anzi, tale scelta non può fare altro che allontanare la costituzione di uno stato palestinese.


== Votazione ==

La risoluzione è stata approvata con il voto favorevole di 138 stati membri, 41 astenuti e 9 contrari.


=== Favorevoli ===
I paesi che hanno votato a favore sono: Afghanistan, Algeria, Angola, Antigua e Barbuda, Arabia Saudita, Argentina, Armenia, Austria, Azerbaigian, Bahrein, Bangladesh, Bielorussia, Belgio, Belize, Benin, Bhutan, Bolivia, Botswana, Brasile, Brunei, Burkina Faso, Burundi, Cambogia, Capo Verde, Ciad, Cile, Cina, Comore, Congo, Corea del Nord, Costa d'Avorio, Costa Rica, Cuba, Cipro, Danimarca, Dominica, Ecuador, Egitto, El Salvador, Emirati Arabi Uniti, Eritrea, Etiopia, Filippine, Finlandia, Francia, Gabon, Gambia, Georgia, Ghana, Giappone, Gibuti, Giordania, Grecia, Grenada, Guinea, Guinea-Bissau, Guyana, Honduras, India, Indonesia, Iran, Iraq, Irlanda, Islanda, Italia, Giamaica, Kazakistan, Kenya, Kirghizistan, Kuwait, Laos, Lesotho, Libano, Libia, Liechtenstein, Lussemburgo, Malesia, Maldive, Mali, Malta, Marocco, Mauritania, Mauritius, Messico, Mozambico, Myanmar, Namibia, Nepal, Nicaragua, Niger, Nigeria, Norvegia, Nuova Zelanda, Oman, Pakistan, Perù, Portogallo, Qatar, Repubblica Centrafricana, Repubblica Dominicana, Russia, Saint Kitts e Nevis, Santa Lucia, Saint Vincent e Grenadine, São Tomé e Príncipe, Senegal, Serbia, Seychelles, Sierra Leone, Siria, Isole Salomone, Somalia, Spagna, Sudafrica, Sud Sudan, Sri Lanka, Sudan, Suriname, Svezia, Svizzera, Swaziland, Tagikistan, Tanzania, Thailandia, Timor Est, Trinidad e Tobago, Tunisia, Turchia, Turkmenistan, Tuvalu, Uganda, Uruguay, Uzbekistan, Venezuela, Vietnam, Yemen, Zambia, Zimbabwe.


=== Contrari ===
I paesi che hanno votato contro l'adozione di questa risoluzione sono: Canada, Israele, Isole Marshall, Micronesia, Nauru, Palau, Panama, Repubblica Ceca, Stati Uniti.


=== Astenuti ===
I paesi astenuti sono stati: Albania, Andorra, Australia, Bahamas, Barbados, Bosnia ed Erzegovina, Bulgaria, Camerun, Colombia, Croazia, Estonia, Figi, Germania, Guatemala, Haiti, Lettonia, Lituania, Malawi, Principato di Monaco, Mongolia, Montenegro, Paesi Bassi, Papua Nuova Guinea, Paraguay, Polonia, Regno Unito, Repubblica Democratica del Congo, Repubblica di Corea, Moldavia, Romania, Ruanda, Samoa, San Marino, Singapore, Slovacchia, Slovenia, Macedonia, Togo, Tonga, Ungheria, Vanuatu.


=== Assenti ===
Non si sono presentati alla votazione i seguenti paesi: Guinea Equatoriale, Kiribati, Liberia, Madagascar, Ucraina.


== Effetti della risoluzione ==
Tale risoluzione permetterà alla Palestina di partecipare alle discussioni presso il palazzo di vetro, nonché chiedere di aderire ad altre agenzie specializzate delle Nazioni Unite.
Vi è incertezza se la Palestina possa essere definita come Stato, per il diritto internazionale. In caso affermativo, avrebbe la possibilità di adire la Corte Penale Internazionale.


== Note ==


== Voci correlate ==
Stato di Palestina
Organizzazione delle Nazioni Unite
Soluzione dei due stati
Piani di pace per il conflitto arabo-israeliano
Stati membri delle Nazioni Unite


== Collegamenti esterni ==
(EN) Non-member States presso le Nazioni Unite
(EN) Status of Palestine in the United Nations, Risoluzione 67/19 dell'Assemblea generale delle Nazioni Unite
(EN) Name change for State of Palestine and other minor corrections, ISO 3166-1 Newsletter VI-14 dell'International Organization for Standardization