Marcello Gatti (Roma, 9 febbraio 1924 – Roma, 26 novembre 2013) è stato un direttore della fotografia italiano.


== Biografia ==
È stato uno dei più importanti direttori della fotografia italiana. Nel corso della sua lunga carriera vinse 5 Nastri d'argento, fotografò 2 film nominati agli Oscar La battaglia di Algeri di Gillo Pontecorvo e Le Quattro giornate di Napoli di Nanny Loy) e un altro Palma d'oro a Cannes (Chroniques des années de braise); lavorò tra gli altri con Polanski, Lizzani, Cosmatos e Giancarlo Giannini che lo scelse per il suo esordio alla regia (Ternosecco). Il film per cui viene spesso ricordato è La battaglia d'Algeri (1966) che meritò il Leone d'oro a Venezia e 3 nomination agli Oscar spiccando proprio per un memorabile bianco e nero, una fotografia sgranata e documentaristica ispirata allo stile del cinéma verité  che Gatti aveva già iniziato a elaborare ne Le Quattro giornate di Napoli (1962) di Nanni Loy, anch'esso nominato agli Oscar.
Con Pontecorvo girò anche Queimada (contribuendo a riportare sul set Marlon Brando dopo una litigata col regista) e Ogro. Dopo il successo della Battaglia d'Algeri Roman Polanski gli affida il suo film italiano What? (1972; Che?) con Mastroianni. Mohammed Lakhdar-Hamina lo riporta in Algeria per girare Chroniques des années de braise, Palma d'Oro a Cannes nel 1975. Tra gli oltre 150 film girati citiamo anche la fase del cinema di genere, dai 'poliziotteschi': Mark il poliziotto e La polizia ha le mani legate; al thriller: La tarantola dal ventre nero; alle commedie: Il signor Robinson, Bluff - Storia di truffe e di imbroglioni e Tre tigri contro tre tigri.
Dei 5 Nastri d'Argento ottenuti, due li vinse addirittura lo stesso anno, nel 1970, aggiudicandosi il premio sia nella categoria bianco e nero per Sierra Maestra di Giannarelli, che in quella del colore per Anonimo veneziano di Enrico Maria Salerno. Dei suoi lavori televisivi restano Specchio segreto di Nanni Loy; gli sceneggiati con Gianni Morandi come Voglia di cantare; la quinta e la sesta serie del poliziesco La piovra con lo struggente addio di Vittorio Mezzogiorno; Assicurazione sulla morte di Carlo Lizzani e il Mosè con Burt Lancaster.
Sempre vicino agli ideali della sinistra, Gatti venne arrestato nel 1943 per aver deturpato un ritratto di Mussolini sui muri di Cinecittà venendo condannato a cinque anni di carcere, poi tramutati in confino; e nel 1968 occupò il Centro Sperimentale di Cinematografia con gli studenti e altri personaggi del cinema italiano come Marco Bellocchio e Bernardo Bertolucci. È stato a lungo presidente dell'Associazione Italiana dei direttori della fotografia (Aic).


== Riconoscimenti ==
Nastro d'argento alla migliore fotografia
1967 (bianco e nero): La battaglia di Algeri
1971 (bianco e nero): Sierra Maestra
1971 (colore): Anonimo veneziano
1986: Inganni

Laceno d'oro 1982: Targa Pietro Bianchi
Premio Gianni Di Venanzo 2002: premio alla carriera


== Filmografia ==


=== Cinema ===


==== Assistente / Operatore alla macchina da presa ====
Documento Z 3, regia di Alfredo Guarini, fotografia di Gábor Pogány (1942)
Don Cesare di Bazan, regia di Riccardo Freda, fotografia di Mario Craveri (1942)
La maestrina, regia di Giorgio Bianchi, fotografia di Mario Craveri (1942)
Acque di primavera, regia di Nunzio Malasomma, fotografia di Vincenzo Seratrice (1942)
Il nemico, regia di Guglielmo Giannini, fotografia di Vincenzo Seratrice (1943)
Gian Burrasca, regia di Sergio Tofano, fotografia di Fernando Risi (1943)
Grattacieli, regia di Guglielmo Giannini, fotografia di Vincenzo Seratrice (1943)
La finestra sul Luna Park, regia di Luigi Comencini (1957)
Kapò, regia di Gillo Pontecorvo (1959)


==== Direttore della fotografia ====
Cronaca di un delitto, regia di Mario Sequi (1953)
16 ottobre 1943, regia di Ansano Giannarelli (1960) - cortometraggio
Le italiane e l'amore, episodio La frenesia del successo, regia di Giulio Macchi, La sfregiata, regia di Piero Nelli, Viaggio di nozze, regia di Giulio Questi (1961)
Un giorno da leoni, regia di Nanni Loy (1962)
L'attico, regia di Gianni Puccini (1962)
Le quattro giornate di Napoli, regia di Nanni Loy (1962)
I cuori infranti, episodio La manina di Fatma, regia di Vittorio Caprioli (1963)
Frenesia dell'estate, regia di Luigi Zampa (1963)
La fuga, regia di Paolo Spinola (1964)
Bianco, rosso, giallo, rosa, regia di Massimo Mida (1964)
Io uccido, tu uccidi, regia di Gianni Puccini (1965)
Una moglie americana, regia di Gian Luigi Polidoro (1965)
La spietata colt del gringo, regia di José Luis Madrid (1966)
La battaglia di Algeri, regia di Gillo Pontecorvo (1966)
Donne alla frontiera, regia di Gianfranco Parolini, Sidney W. Pink e Rudolf Zehetgruber (1966)
La notte pazza del conigliaccio, regia di Alfredo Angeli (1967)
I protagonisti, regia di Marcello Fondato (1968)
L'estate, regia di Paolo Spinola (1968)
Sai cosa faceva Stalin alle donne?, regia di Maurizio Liverani (1969)
Queimada, regia di Gillo Pontecorvo (1969)
Sierra Maestra, regia di Ansano Giannarelli (1969)
Anonimo veneziano, regia di Enrico Maria Salerno (1970)
Ciao Gulliver, regia di Carlo Tuzii (1970)
Bastardo, vamos a matar, regia di Gino Mangini (1971)
La tarantola dal ventre nero, regia di Paolo Cavara (1971)
Il vero e il falso, regia di Eriprando Visconti (1972)
Girolimoni, il mostro di Roma, regia di Damiano Damiani (1972)
Che? (What?), regia di Roman Polański (1972)
Amore e ginnastica, regia di Luigi Filippo D'Amico (1973)
Baciamo le mani, regia di Vittorio Schiraldi (1973)
Femmina violenta (The Beloved), regia di George Pan Cosmatos (1973)
Rappresaglia, regia di George Pan Cosmatos (1973)
La polizia ha le mani legate, regia di Luciano Ercoli (1975)
Cronaca degli anni di brace (Chronique des années de braise), regia di Mohammed Lakhdar-Hamina (1975)
La prima volta sull'erba, regia di Gianluigi Calderone (1975)
Mark il poliziotto, regia di Stelvio Massi (1975)
Chi dice donna dice donna, regia di Tonino Cervi (1976)
Bluff - Storia di truffe e di imbroglioni, regia di Sergio Corbucci (1976)
Il signor Robinson, mostruosa storia d'amore e d'avventure, regia di Sergio Corbucci (1976)
Tre tigri contro tre tigri, regia di Sergio Corbucci e Steno (1977)
La carica delle patate, regia di Walter Santesso (1979)
Ogro (Operación Ogro), regia di Gillo Pontecorvo (1979)
Eutanasia di un amore, regia di Enrico Maria Salerno (1980)
La salamandra (The Salamander), regia di Peter Zinner (1981)
Delitti, amore e gelosia, regia di Luciano Secchi (1982)
Inganni, regia di Luigi Faccini (1985)
Ternosecco, regia di Giancarlo Giannini (1987)
Rosso veneziano (Rouge Venise), regia di Etienne Périer (1989)
Venere paura, regia di Hirtia Solaro (1991)


=== Televisione ===
Mosè, la legge del deserto, regia di Gianfranco De Bosio (1974)
Voglia di cantare, regia di Vittorio Sindoni (1985)
Assicurazione sulla morte, regia di Carlo Lizzani (1987)
La voglia di vincere, regia di Vittorio Sindoni (1987)
Una vittoria, regia di Luigi Perelli (1988)
La piovra 5 - Il cuore del problema, regia di Luigi Perelli (1990)
Non siamo soli, regia di Paolo Poeti (1991)
La piovra 6 - L'ultimo segreto, regia di Luigi Perelli (1992)
La piovra 7 - Indagine sulla morte del commissario Cattani, regia di Luigi Perelli (1995)


== Note ==


== Bibliografia ==
Stefano Masi, Dizionario mondiale dei direttori della fotografia, Recco, Le Mani, Vol. A-K, pp. 327-330, 2007. ISBN 88-8012-387-4
Marcello Gatti, Riccardo Guglielmin, La direzione della fotografia nel cinema, Nuova Arnica, 1999. ISBN 88-87726-00-0


== Collegamenti esterni ==
(EN) Marcello Gatti, in Internet Movie Database, IMDb.com.