Absolute Duo (アブソリュート・デュオ Abusoryūto Duo?) è una serie di light novel scritta da Takumi Hiiragiboshi ed illustrata da Yū Asaba. Undici volumi sono stati pubblicati da Media Factory, sotto l'etichetta MF Bunko J, a partire da agosto 2012. Un adattamento manga ha iniziato la serializzazione sul Monthly Comic Alive di Media Factory il 27 aprile 2013, mentre uno spin-off ha avuto inizio sulla stessa rivista il 27 ottobre 2014. Un adattamento anime, prodotto dalla 8-Bit, è stato trasmesso in Giappone tra il 4 gennaio e il 22 marzo 2015.


== Trama ==
Dopo aver perso sua sorella minore in un incidente, Toru Kokonoe decide di voler diventare più forte e per questo motivo si iscrive all'accademia Kōryō (昊陵学園 Kōryō gakuen?), una scuola speciale dove gli studenti manifestano le proprie anime sotto forma di armi chiamate Blaze. Anche Toru è in grado di generare la sua Blaze, ma per qualche ragione essa prende forma di uno scudo e non di un'arma.


== Personaggi ==


=== Personaggi principali ===
Toru Kokonoe (九重 透流 Kokonoe Tōru?)
Doppiato da: Yoshitsugu Matsuoka
Il protagonista maschile della serie. La ragione per cui si è iscritto all'accademia Kōryō è la morte di sua sorella minore, una tragedia che gli ha fatto provare un forte desiderio di vendetta e di voler diventare più forte. È classificato come un'anomalia in quanto la sua Blaze non assume la forma di un'arma offensiva, bensì di uno scudo. Nonostante ciò, Tor ha imparato comunque ad usarla per sferrare un potente pugno. Poiché il suo nome viene pronunciato alla stessa maniera di Thor, Julie ha l'abitudine di chiamarlo così.
Julie Sigtuna (ユリエ・シグトゥーナ Yurie Shigutūna?)
Doppiata da: Nozomi Yamamoto
Una delle protagoniste femminili della serie, ossia una bellissima ragazza dai capelli argentati e dagli occhi rossi che prende in simpatia Toru e che dopo un po' di tempo diventa il suo Duo. La sua Blaze prende forma di due pugnali identici.
Tomoe Tachibana (橘 巴 Tachibana Tomoe?)
Doppiata da: Ayaka Suwa
Una delle protagoniste femminili della serie. È una compagna di classe di Toru e Julie che più tardi forma un Duo con Miyabi. La sua Blaze è una catena.
Miyabi Hotaka (穂高 みやび Hotaka Miyabi?)
Doppiata da: Ayaka Imamura
Una delle protagoniste femminili della serie, nonché un'altra compagna di classe di Toru. È una ragazza piuttosto timida che più tardi forma un Duo con Tomoe. La sua Blaze è un'enorme lancia pesante.
Lilith Bristol (リーリス・ブリストル Rīrisu Burisutoru?)
Doppiata da: Haruka Yamazaki
Una studentessa straniera proveniente dall'Inghilterra, che vuole formare un Duo con Toru. Anche lei è un caso anomalo e la sua Blaze è un fucile.


=== Altri personaggi ===
Sakuya Tsukumo (九十九 朔夜 Tsukumo Sakuya?)
Doppiata da: Yui Horie
La preside dell'accademia Kōryō, sempre vestita da Gothic Lolita.
Rito Tsukimi (月見 璃兎 Tsukimi Rito?)
Doppiata da: Yukari Tamura
La coordinatrice di classe di Tor. È sempre piena di vita ed ha l'abitudine di vestirsi da cameriera con le orecchie da coniglietta, cosa che infastidisce molto la classe intera. Ha due personalità: la prima infantile e felice, la seconda sboccata e arrabbiata. La sua Blaze è una spada.
Imari Nagakura (永倉 伊万里 Nagakura Imari?)
Doppiata da: Haruka Tomatsu
La prima persona che rivolge la parola a Tor dopo il suo ingresso nella scuola. Più tardi viene espulsa proprio per aver perso contro Tor durante l'esame di combattimento della cerimonia d'ingresso. La sua Blaze è una spada che brandisce a mo' di katana.
Aoi Torasaki (虎崎 葵 Torasaki Aoi?) / Tora (トラ? lett. "tigre")
Doppiato da: Natsuki Hanae
Un amico d'infanzia di Tor, anche lui considerato anormale. La sua Blaze è una katara.
Ryūtarō Tatsuno (辰乃 龍太朗 Tatsuno Ryūtarō?) / Tatu (タツ Tatsu?, lett "drago")
Doppiato da: Yoshihisa Kawahara
Un compagno di classe e coinquilino di Tora piuttosto silenzioso. La sua Blaze è un naginata.


== Media ==


=== Light novel ===
La serie, scritta da Takumi Hiiragiboshi con le illustrazioni di Yū Asaba, è edita da Media Factory sotto l'etichetta MF Bunko J. Il primo volume è stato pubblicato il 24 agosto 2012 ed entro il 25 luglio 2016 ne sono stati messi in vendita undici in tutto.


=== Manga ===
L'adattamento manga, scritto da Takumi Hiiragiboshi e disegnato da Shin'ichirō Nariie, viene serializzato sulla rivista Monthly Comic Alive di Media Factory dal 27 aprile 2013. Il primo volume tankōbon è stato pubblicato il 22 novembre 2013 ed entro il 23 marzo 2015 ne sono stati messi in vendita tre in tutto. In America del Nord i diritti sono stati acquistati da Seven Seas Entertainment.
Un manga yonkoma dal titolo Absolute Duo Tea Party (アブソリュート・デュオ TEA PARTY Abusoryūto Duo Tea Party?), disegnato da Tōru Oiwaka, è stato serializzato sempre sul Monthly Comic Alive dal 27 ottobre al 27 dicembre 2014. Un tankōbon è stato pubblicato il 23 gennaio 2015.


=== Anime ===
L'adattamento anime di dodici episodi è stato annunciato nel 2014 al festival scolastico estivo di Media Factory. La serie televisiva, prodotta dallo studio 8-Bit e diretta da Atsushi Nakayama, è andata in onda tra il 4 gennaio e il 22 marzo 2015. La sigla d'apertura è Absolute Soul di Konomi Suzuki, mentre quelle di chiusura sono Believe×Believe di Nozomi Yamamoto per gli episodi 1–3, Apple tea no aji (アップルティーの味? lett. "Il sapore del té alla mela") di Yamamoto e Haruka Yamazaki per gli episodi 4–7 e 2/2 di Ayaka Imamura ed Ayaka Suwa per gli episodi 8–12. La serie è stata trasmessa in streaming, in contemporanea col Giappone, da Crunchyroll in varie parti del mondo, tra cui l'Italia, e dalla Funimation in America del Nord.


==== Episodi ====


==== Pubblicazioni ====
Gli episodi di Absolute Duo sono stati raccolti in sei volumi BD/DVD che sono stati distribuiti in Giappone per il mercato home video dall'8 aprile al 2 settembre 2015.


== Note ==


== Collegamenti esterni ==
(JA) Il sito ufficiale dell'anime.
(JA) Absolute Duo sul sito del ComicWalker.
(EN) Scheda sull'anime Absolute Duo, Anime News Network.