Franco Festorazzi (Perledo, 29 novembre 1928) è un arcivescovo cattolico italiano. 


== Biografia ==
È ordinato sacerdote a Como il 28 giugno 1952.
Studia Teologia e Scienze bibliche alla Pontificia Università Gregoriana e al Pontificio Istituto Biblico di Roma e di Gerusalemme, ottenendo la licenza in Scienze bibliche e in Teologia.
È docente di Sacra scrittura nel seminario di Como dal 1955 al 1990 e ordinario di Teologia biblica presso la Facoltà teologica dell'Italia settentrionale a Milano dal 1966.
Eletto alla sede arcivescovile di Ancona-Osimo il 6 aprile 1991, riceve la consacrazione episcopale nel duomo di Como il 18 maggio 1991. Durante il periodo in cui ha vissuto ai piedi del Conero presiede la Conferenza episcopale delle Marche.
L'8 gennaio 2004 si ritira per raggiunti limiti d'età, diventando amministratore apostolico fino al 7 marzo dello stesso anno. Ritorna poi a vivere a Como.


== Genealogia episcopale ==
Cardinale Scipione Rebiba
Cardinale Giulio Antonio Santori
Cardinale Girolamo Bernerio, O.P.
Arcivescovo Galeazzo Sanvitale
Cardinale Ludovico Ludovisi
Cardinale Luigi Caetani
Cardinale Ulderico Carpegna
Cardinale Paluzzo Paluzzi Altieri degli Albertoni
Papa Benedetto XIII, O.P.
Papa Benedetto XIV
Cardinale Enrique Enríquez
Arcivescovo Manuel Quintano Bonifaz
Cardinale Buenaventura Córdoba Espinosa de la Cerda
Cardinale Giuseppe Maria Doria Pamphilj
Papa Pio VIII
Papa Pio IX
Cardinale Alessandro Franchi
Cardinale Giovanni Simeoni
Cardinale Antonio Agliardi
Cardinale Basilio Pompilj
Cardinale Adeodato Giovanni Piazza, O.C.D.
Cardinale Sebastiano Baggio
Vescovo Alessandro Maggiolini
Arcivescovo Franco Festorazzi


== Pubblicazioni ==
La Bibbia e il problema delle origini, 1967;
Rivelazione biblica di Dio, in "I teologi del Dio vivo" 1968;
Introduzione alla storia della salvezza, in "Il messaggio della salvezza 2" 1973;
Gli scritti dell'Antico Testamento, in "Il messaggio della salvezza 5" 1985.


== Fonti ==
(EN) David Cheney, Franco Festorazzi, su Catholic-Hierarchy.org.
Biografia sul sito dell'arcidiocesi di Ancona, diocesi.ancona.it.