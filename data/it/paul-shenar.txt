Paul Shenar (Milwaukee, 12 febbraio 1936 – West Hollywood, 11 ottobre 1989) è stato un attore statunitense.


== Biografia ==
Shenar interpretò Orson Welles nel film tv La notte in cui l'America ebbe paura (1975) e Florenz Ziegfeld in Ziegfeld: The Man and His Women (1978). È conosciuto in particolare per la sua interpretazione del "signore della droga", Alejandro Sosa, nel film Scarface (1983) di Brian DePalma.
Nel 1986 fu diretto da Alan J. Pakula nel film Dream Lover, in cui interpretò la parte di Ben Gardner, e da John Irvin nel film Codice Magnum. L'anno successivo partecipò al film di Curtis Hanson La finestra della camera da letto (1987).
Membro fondatore, attore, direttore e insegnante dell'ACT (American Conservatory Theatre) di San Francisco, partecipò a più di quaranta rappresentazioni teatrali, come Amleto, Oedipus rex e Tiny Alice.
Paul Shenar morì l'11 ottobre 1989 a Los Angeles, per complicazioni dovute all'AIDS.


== Filmografia parziale ==
La notte in cui l'America ebbe paura (The Night That Panicked America), regia di Joseph Sargent (1975) - film TV
Ziegfeld: The Man and His Women, regia di Buzz Kulik (1978) - film TV
Forza bruta (Deadly Force), regia di Paul Aaron (1983)
Scarface, regia di Brian De Palma (1983)
Dream Lover, regia di Alan J. Pakula (1986)
Codice Magnum (Raw Deal), regia di John Irvin (1986)
Kidnapping - Pericolo in agguato (Man on Fire), regia di Elie Chouraqui (1987)
La finestra della camera da letto (The Bedroom Window), regia di Curtis Hanson (1987)
Le Grand Bleu, regia di Luc Besson (1988)


== Doppiatori italiani ==
Sergio Di Stefano in Scarface
Michele Gammino in Codice Magnum


== Note ==


== Collegamenti esterni ==
(EN) Paul Shenar, in Internet Movie Database, IMDb.com.