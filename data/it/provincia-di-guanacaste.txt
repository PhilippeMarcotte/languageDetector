La provincia di Guanacaste è una delle sette province della Costa Rica. La provincia di Guanacaste è ubicata nella parte nord-occidentale del paese e comprende la maggior parte del territorio che fu annesso alla Costa Rica il 25 luglio del 1824. È la seconda provincia della Costa Rica per estensione, ma è anche la meno popolata. Confina a nord con il Nicaragua, a est con la provincia di Alajuela, a sud con Puntarenas e a ovest con l'Oceano Pacifico. Il capoluogo è Liberia.


== Geografia fisica ==
Guanacaste prende il nome dall'albero nazionale del paese (Enterolobium cyclocarpum), uno dei simboli ufficiali della Costa Rica, che si chiama appunto Guanacaste. La provincia è in prevalenza pianeggiante (pampa). Al confine con la provincia di Alajuela la pianura lascia il posto alla Cordigliera di Guanacaste. Gran parte della superficie della provincia è occupata dalla Penisola di Nicoya che si protende per molti chilometri di coste di grande attrattiva turistica nell'Oceano Pacifico. Il clima è caldo e secco, con una stagione estiva che va da novembre a maggio ed una stagione delle piogge. L'economia si basa principalmente sull'agricoltura (canna da zucchero, mais, fagioli, allevamento del bestiame) e sul turismo.


== Geografia antropica ==


=== Suddivisioni amministrative ===

La provincia di Guanacaste è divisa in 11 cantoni:
Abangares
Bagaces
Cañas
Carrillo
Hojancha
La Cruz
Liberia
Nandayure
Nicoya
Santa Cruz
Tilarán


== Note ==


== Altri progetti ==

 Wikimedia Commons contiene immagini o altri file su provincia di Guanacaste
 Wikivoyage contiene informazioni turistiche su provincia di Guanacaste


== Collegamenti esterni ==
Immagini del Guanacaste, costaricaiswaitingforyou.com.
Un luogo di cultura e le attrazioni del Guanacaste in armonia con la natura. Disponibile in Spagnolo (ES) o Inglese (EN)