Una pagina di follia (狂った一頁, Kurutta Ippēji o Kurutta Ichipeiji), è un film muto giapponese, in bianco e nero, diretto da Teinosuke Kinugasa nel 1926.


== Storia del film ==
Creduto perduto per 45 anni fu ritrovato per caso dallo stesso regista e fu diffuso nel 1971. Il film non contiene didascalie perché le proiezioni cinematografiche giapponesi negli anni 20 prevedevano che fosse presente nella sala un narratore (detto benshi o setsumeisha), e manca di un terzo dell'originale del 1926.


== Produzione ==

Il film è un capolavoro dell'avanguardia cinematografica giapponese della metà degli anni Venti.
Yasunari Kawabata, premio Nobel per la letteratura nel 1968, collabora alla sceneggiatura adattando, insieme a Kinugasa, Banko Sawada e Minoru Inozuka, un suo racconto breve.
Il film si può considerare espressione del movimento letterario giapponese (fondato da Kawabata insieme a Riichi Yokomitsu e a altri giovani scrittori) chiamato Scuola delle Nuove Percezioni (Shinkankaku-ha) e aperto agli influssi culturali occidentali.


== Vicende produttive ==
Il film fu girato in un mese, con un budget ridottissimo. Kinugasa, regista e anche produttore, dipinse d'argento le pareti dello studio per compensare la scarsità delle lampade.


== Accoglienza ==
Il film ottenne un notevole successo.


== Trama ==
Il film è ambientato in un manicomio. Un ex marinaio è stato assunto come portinaio e inserviente. Fra i ricoverati c'è sua moglie, impazzita dopo aver tentato di annegarsi insieme al figlioletto: lei è sopravvissuta mentre il bambino è morto. L'uomo tenta inutilmente di farla evadere ma la donna è terrorizzata e non è in grado di affrontare la fuga.


== Tecnica cinematografica ==


=== Artifici espressivi ===
Gli stati del subconscio, gli incubi, i sogni, le ossessioni sono rappresentati con immagini sfocate o distorte, doppie esposizioni della pellicola, inquadrature oblique e rovesciate, effetti ottici ottenuti con l'uso di lenti deformanti, schermo diviso in diverse inquadrature, panoramiche velocissime, montaggio accelerato.


=== Elementi di contrasto ===
Per esprimere il dramma della follia e dell'internamento,Teinosuke Kinugasa e Yasunari Kawabata, lo sceneggiatore, hanno costruito il film attorno a una serie di elementi contrapposti: follia/normalità, dentro/fuori, chiuso/aperto, stasi/movimento, ombra/luce... L'effetto è una forte tensione narrativa e formale.


=== Temi iconografici ===
Ossessivamente nel film ricorrono immagini di sbarre, corridoi, serrature, cancelli, porte che si aprono e si chiudono.


== Surrealismo ==
Freddy Buache, conservatore della Cinemateca Svizzera afferma:


== Modelli di riferimento ==
I realizzatori del film avevano presenti alcuni modelli del cinema occidentale come ad esempio:
La rosa sulle rotaie (La roue) di Abel Gance, 1923
Entr'acte di René Clair, 1924
L'ultima risata (Der letzte Mann) di Friedrich Wilhelm Murnau, 1924.


== Note ==


== Bibliografia ==
Dizionario dei registi del cinema mondiale, a cura di Gian Piero Brunetta, Torino, Einaudi, 2008. ISBN 978-88-06-19070-5
Maria Roberta Novielli, Storia del cinema giapponese, Venezia, Marsilio, 2001. ISBN 88-317-7754-8
Max Tessier, Breve storia del cinema giapponese, Torino, Lindau, 1998. ISBN 88-7180-261-6
G. Morris, A Page of Madness, in "Take one", n. 11, Settembre 1975.


== Collegamenti esterni ==
Una pagina di follia, in MYmovies.it, Mo-Net Srl.

(EN) Una pagina di follia, in Internet Movie Database, IMDb.com.
(EN) Una pagina di follia, su AllMovie, All Media Network.
[3]