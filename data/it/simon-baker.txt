Simon Baker (Launceston, 30 luglio 1969) è un attore, regista e produttore televisivo australiano.
Celebre per il ruolo di Nicholas Fallin nella serie TV The Guardian, e di Patrick Jane nella serie TV The Mentalist, da cui ottiene una candidatura al Golden Globe, al Premio Emmy e agli Screen Actors Guild.


== Biografia ==
Nato in Tasmania, è figlio di una insegnante di francese, Elizabeth Labberton, e di un meccanico, Harry Baker. I genitori divorziarono quando lui aveva due anni e la madre si risposò con un macellaio, Tom Denny.
È stato un campione di sport come pallanuoto e surf. Ha iniziato a recitare negli anni ottanta in produzioni televisive australiane, partecipando a svariate serie tv e videoclip.
Una volta arrivato negli Stati Uniti, ottiene un piccolo ruolo nel film L.A. Confidential di Curtis Hanson; nel 1999 recita nel film di Ang Lee Cavalcando con il diavolo a cui seguono partecipazioni a film come Pianeta rosso e L'intrigo della collana.
Tra il 2001 e il 2004 è il protagonista della serie The Guardian. Nel 2005 è nel cast di The Ring 2 e nello stesso anno viene scelto da George Romero per La terra dei morti viventi. Nel 2006 ottiene il ruolo di Christian Thompson nella commedia di successo Il diavolo veste Prada.
Dal 2008 riveste i panni di Patrick Jane, protagonista della serie televisiva The Mentalist. Nel 2011 recita nel film Margin Call. Nel 2013 recita in A prova di matrimonio.


=== Vita privata ===
Sposato dal 1998 con l'attrice Rebecca Rigg, ha tre figli: Stella Breeze (1993), Claude Blue (1999) e Harry Friday (2001). L'attrice Naomi Watts è la madrina di Claude, mentre l'attrice Nicole Kidman è la madrina di Harry. Baker e la sua famiglia hanno abitato a Malibu, California, prima di ritornare in Australia, per poi ristabilirsi in California, a Los Angeles, per impegni lavorativi. Dal 2010, Baker è un cittadino sia australiano che americano.


== Filmografia ==


=== Attore ===


==== Cinema ====
L.A. Confidential (1997)
Testimone involontario (Most Wanted), regia di David Hogan (1997)
Restaurant, regia di Eric Bross (1998)
Judas Kiss, regia di Sebastian Gutierrez (1998)
Love from Ground Zero, regia di Stephen Grynberg (1998)
Cavalcando col diavolo (Ride with the Devil), regia di Ang Lee (1999)
Sunset Strip, regia di Adam Collis (2000)
Pianeta rosso (Red Planet), regia di Antony Hoffman (2000)
L'intrigo della collana (The Affair of the Necklace), regia di Charles Shyer (2001)
Adolescenza inquieta (Book of Love), regia di Alan Brown (2004)
The Ring 2, regia di Hideo Nakata (2005)
La terra dei morti viventi (Land of the Dead), regia di George A. Romero (2005)
Something New, regia di Sanaa Hamri (2006)
Il diavolo veste Prada (The Devil Wears Prada), regia di David Frankel (2006)
Tutti i numeri del sesso (Sex and Death 101), regia di Daniel Waters (2007)
The Key to Reserva, regia di Martin Scorsese - cortometraggio (2007)
The Lodger - Il pensionante (The Lodger), regia di David Ondaatje (2008)
Not Forgotten, regia di Dror Soref (2008)
Women in Trouble, regia di Sebastian Gutierrez (2009)
The Killer Inside Me, regia di Michael Winterbottom (2010)
Margin Call, regia di J. C. Chandor (2011)
A prova di matrimonio (I Give It a Year), regia di Dan Mazer (2013)


==== Televisione ====
Home and Away - serial TV, 5 episodi (1993-1994)
Heartbreak High – serie TV, 8 episodi (1995-1996)
The Guardian – serie TV, 67 episodi (2001-2004)
Smith – serie TV, 7 episodi (2006-2007)
The Mentalist – serie TV, 151 episodi (2008-2015) – Patrick Jane (anche produttore)


=== Regista ===
The Mentalist – serie TV, 3 episodi (2010-2015)


== Doppiatori italiani ==
Nelle versioni in italiano dei suoi film, Simon Baker è stato doppiato da:
Riccardo Rossi in The Ring 2, La terra dei morti viventi, The Lodger - Il pensionante
Simone D'Andrea in Il diavolo veste Prada, Tutti i numeri del sesso, The Guardian
Sandro Acerbo in The Killer Inside Me, Margin Call, The Mentalist
Mauro Gravina in L.A. Confidential, Not Forgotten
Fabio Boccanera in Testimone involontario, L'intrigo della collana
Gaetano Varcasia in Judas Kiss
Teo Bellia in Cavalcando con il diavolo
Vittorio De Angelis in Pianeta rosso
Francesco Bulckaen in Something New
Massimo Rossi in A prova di matrimonio


== Onorificenze ==
Il 14 febbraio 2013 ha ricevuto la 2490esima stella sulla Hollywood Walk of Fame.


== Altri progetti ==

 Wikimedia Commons contiene immagini o altri file su Simon Baker


== Collegamenti esterni ==
(EN) Simon Baker, in Internet Movie Database, IMDb.com.
Breath, in Internet Movie Database, IMDb.com.