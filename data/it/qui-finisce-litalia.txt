Qui finisce l'Italia è un documentario del 2010 diretto dal regista belga Gilles Coton, ispirato al libro reportage La lunga strada di sabbia di Pier Paolo Pasolini, scritto nel 1959 ma pubblicato solo nel 1998. Il regista percorre lo stesso itinerario di Pasolini lungo tutte le coste italiane partendo da Ventimiglia, scendendo lungo la costa tirrenica, risalendo per quella adriatica per giungere fino a Trieste, e ne trae spunto per descrivere contraddizioni e trasformazioni sociali a 50 anni di distanza. Il film è distribuito in Italia da Cineagenzia.
Coton alterna momenti descrittivi con citazioni del testo originale di Pasolini con musiche e voci di altri intellettuali come Claudio Magris, Massimo Cacciari e Mario Monicelli, o quelle di passanti e immigrati.


== Note ==


== Collegamenti esterni ==
Il documentario belga sulle tracce di Pasolini repubblica.it
Sinossi e altro in cinemaitaliano.info, cinemaitaliano.info.
Analisi del film in cineagenzia.it, cineagenzia.it.
Recensione di Paolo Dallimonti, centraldocinema.it.