Floribella è una telenovela brasiliana prodotta tra il 2005 e il 2006 e trasmessa da Rede Bandeirantes dal 4 aprile 2005 al 12 agosto 2006. Nel 2006 fu replicato dalla canale locale di Disney Channel.
È la versione locale della telenovela argentina Flor - Speciale come te, creata da Cris Morena e RGB Entertainment. È stata trasmessa negli Stati Uniti da Band Internacional. La trama è molto simile alla versione argentina.


== Trama ==


=== Prima stagione ===
Maria Flor Miranda (Juliana Silveira) è una ragazza orfana che lavora in un negozio di alimentari e trascorre il suo tempo libero cantando insieme alla sua band. Dopo che la cantante del gruppo musicale lascia la band, Flor diventa la leader del gruppo. Il gruppo è invitato ad una festa dei fratelli Fritzenwalden e qui Flor incontra per la prima volta Friedereich Fritzenwalden (Roger Gobeth), il fratello maggiore della famiglia e anche custode dei altri fratelli in quanto sono orfani. Friedereich però non sa che i suoi fratelli hanno organizzato questa festa e di ritorno dal lavoro dalla Germania, lo scopre.
Dopo un po' Flor diventa la baby-sitter di casa Fritzenwalden. Flor si innamora di Friedereich, però lui è fidanzato con Delfina Torres Bettencourt (Maria Carolina Ribeiro), figlia di Malva (Suzy Rêgo). Friedereich ricambia l'amore per Flor però a causa di Delfina che gli fa credere vari inganni non riesce a lasciarla. I due si fidanzeranno, ma Friedereich muore in un incidente.


=== Seconda stagione ===
Delfina nasconde che il fratello maggiore dei Fritzenwalden è morto, però quando Flor lo scopre diventa molto triste. Flor conosce un nuovo personaggio di nome Máximo Augusto Calderão de Alicante (Mário Frias) di cui si innamora. Pian piano scopre anche che in Maximo c'è l'anima di Friedereich, grazie anche ad un video lasciato dallo stesso. Anche stavolta ci sarà Delfina che ingannerà Maximo, però alla fine Flor e Maximo si sposeranno, diventando così i genitori adottivi dei fratelli Fritzenwalden, mentre Delfina è in carcere.


== Prodotti ==
Dalla serie sono usciti alcuni album. Nel 2005 fu pubblicato l'album Floribella, riguardante la prima stagione. In seguito fu pubblicato gli album Floribella 2: É pra Você Meu Coração e nel 2006 Floribella: Remix + Karaokê. Dalla serie inoltre sono stati realizzati alcuni DVD e video musicali.
Gli album hanno ricevuto una certificazione di platino e oro. Anche i DVD, intitolati Floribella - Ao Vivo (Cante, Dance, Sonhe), Floribella - O Musical (tratto dal tour eseguito in Brasile) e Box Dvd Floribella - 1ª Temporada, hanno venduto in totale più di 300.000 copie. In totale sono stati venduti più di 1.3 milioni di prodotti, tra dischi, abbigliamento, bambole e figurine.


== Note ==