Palazzo Marcello è un palazzo di Venezia, situato nel sestiere di Santa Croce, davanti al ponte omonimo, all'imbocco del rio di Malcanton.


== Storia ==

Palazzo Marcello fu costruito nel XV secolo e divenne una delle dimore della nobile famiglia veneziana dei Marcello.
Attualmente la struttura è in buono stato e ospita un'attività alberghiera.


== Descrizione ==
Il palazzo è caratterizzato da una lunga facciata asimmetrica in stile gotico.
Una grande pentafora orna la parte sinistra del piano nobile, affiancata a sinistra da una monofora ogivale e a destra da quattro.
Il mezzanino e il secondo piano hanno la stessa forometria, che segue uno schema analogo a quello del piano nobile, ma con aperture più piccole e una quadrifora in luogo della pentafora.
Mezzanino e piano nobile sono divisi da una cornice marcapiano.


== Bibliografia ==
Marcello Brusegan. I palazzi di Venezia. Roma, Newton & Compton, 2007. ISBN 978-88-541-0820-2.


== Voci correlate ==
Palazzi di Santa Croce


== Altri progetti ==

 Wikimedia Commons contiene immagini o altri file su Palazzo Marcello


== Collegamenti esterni ==
Jan-Christoph Rößler (a cura di), Palazzo Marcello ai Tolentini, su venezia.jc-r.net.