Guelfo V (noto anche come Guelfo II) (1073 – Kaufering, 24 settembre 1120) fu duca di Baviera dal 1101 al 1120.


== Biografia ==
Guelfo V era il figlio maggiore di Guelfo IV d'Este (noto anche come Guelfo I) e di Giuditta delle Fiandre. Nel 1089 sposò Matilde di Canossa, che era più anziana di 26 anni. Questo matrimonio fu voluto dal padre per rafforzare la posizione della famiglia nella lotta per le investiture. Durante la campagna militare in Italia dell'imperatore Enrico IV, Matilde e Guelfo combatterono contro l'imperatore.
Quando Guelfo scoprì che Matilde, prima del loro matrimonio, aveva lasciato già tutti i propri territori alla Chiesa, la abbandonò nel 1095. Da quel momento, insieme al padre, appoggiò l'imperatore Enrico IV, probabilmente a seguito della promessa di succedere al padre come duca di Baviera, cosa che avvenne infatti nel 1101 alla morte del padre. Continuò la propria alleanza con l'imperatore e morì senza risposarsi e senza avere eredi. Alla sua morte gli successe il fratello Enrico come duca di Baviera.


== Altri progetti ==

 Wikimedia Commons contiene immagini o altri file su Guelfo V