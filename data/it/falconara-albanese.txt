Falconara Albanese (Fallkunara in arbëreshë) è un comune italiano di 1.392 abitanti della provincia di Cosenza, in Calabria.


== Geografia fisica ==


=== Territorio ===
Caratteristico dal punto di vista paesaggistico, in quanto arroccato, è il cosiddetto Castelluccio, raggiungibile a piedi tramite strette scalette, sul quale spicca la croce, visibile dal paese.


== Storia ==
Falconara è uno dei paesi arbëreshë della Calabria.
Per la mancanza di documenti scritti non è facile stabilire l'anno di fondazione di Falconara Albanese. Il Moscato nella sua "Rivista Calabrese" del XIX, dice che fu fondata da sette famiglie albanesi di religione ortodossa, giunte in Calabria nel 1487, che si fermarono dapprima a San Pietro, tra San Lucido e Fiumefreddo Bruzio, rimanendovi trent'anni. Sempre in base a queste notizie, Falconara Albanese fu fondata nel 1517, quando iniziò la costruzione del rione Manesato, Curtina e la prima chiesa dedicata a San Atanasio. Compreso nella Baronia di Fiumefreddo, appartenne prima ai Sanseverino e poi ai Marchesi di Rende, che lo tennero fino al 1806. Assunse l'attuale nome nel 1803.
Falconara Albanese è "Arbëreshë" ossia, appunto, "Italo-albanese" e tale origine è riscontrabile in tutto ciò che è tipico del paese, a partire dalla lingua parlata, dai nomi comuni delle persone, dalle doppie insegne bilingue sulle strade e nei negozi, sino ad arrivare alle chiese che seguono il rito orientale dell'Eparchia di Lungro.


== Monumenti e luoghi d'interesse ==
Il "Castelluccio" in località "Kurtina" è un gigantesco masso monolitico, alto circa 50 metri. È l'attrattiva di Falconara Albanese, che può essere raggiunto attraverso una gradinata a rampe. Poco più sotto, sorge la chiesetta, dedicata alla Madonna dell'Assunta, con ampio sagrato. Notevole anche la chiesa della Madonna del Buon Consiglio la cui origine è posta al XVI secolo e il cui nome è legato al fortunoso esodo delle famiglie dell'Albania. Da visitare anche la chiesa dedicata a San Michele Arcangelo, costruita nel 1611 al centro del paese che conserva un portale di quel periodo.


== Cultura ==
Suggestiva è la cerimonia delle "Motrëmat"nel periodo di Pasqua. La seconda domenica di settembre si svolge la festa patronale della Madonna del Consiglio. La festa della Madonna Assunta, che si celebra il 15 agosto, è particolarmente sentita dagli abitanti di Falconara Albanese.


=== Lingue e dialetti ===
A Falconara Albanese è parlata la lingua arbëreshë, variante antica del dialetto tosco parlato nel sud dell'Albania.


=== Costumi ===
I costumi tradizionali albanesi e le varie manifestazioni popolari del luogo si possono apprezzare nelle sagre e nelle manifestazioni di diverso genere, che hanno luogo nei diversi periodi dell'anno, ma soprattutto durante il mese di settembre per la festa patronale: la Madonna del Buon Consiglio.


== Persone legate a Falconara Albanese ==
Felice Staffa (1801-1870), letterato e patriota
Francesca Toccinelli, fonografa contemporanea


== Società ==


=== Evoluzione demografica ===
Abitanti censiti


== Amministrazione ==


== Sport ==


=== Calcio ===
La principale squadra di calcio della città è Falchi Rossi Falconara Calcio che milita nel girone B cosentino di 3ª Categoria. I colori sociali sono: bianco e rosso.


== Note ==


== Voci correlate ==
Arbëreshë
Rito bizantino
Eparchia di Lungro


== Altri progetti ==

 Wikimedia Commons contiene immagini o altri file su Falconara Albanese


== Collegamenti esterni ==
Lajme të ditura mbi Falkunara - Notizie da sapere su Falconara Albanese, falkunara.com.