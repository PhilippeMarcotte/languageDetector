Le Lingue hurro-urartee, dette anche asianiche, sono una famiglia linguistica estinta parlata nell'Anatolia e nella Mesopotamia settentrionale fino a circa il 700 a.C. La famiglia è composta da solo due lingue: l'Urrita e l'Urarteo, entrambe estintesi nel primo millennio a.C.
La parentela fra le due lingue, entrambe attestate in scrittura cuneiforme, è indiscussa. Si tratta di due lingue di tipo ergativo che non appartengono a nessuna delle altre famiglie conosciute e pertanto sono da considerarsi un ramo a sé stante.
In realtà alcuni linguisti di origine russa, fra cui Diakonoff e Starostin, hanno visto delle affinità tra le lingue hurro-urartee e le lingue caucasiche nordorientali e hanno proposto una famiglia più grande chiamata Alarodiana.
Tuttavia, al momento, non ci sono prove di un rapporto fra le lingue hurro-urartee e famiglie di altre lingue ed è prudente classificare il gruppo come famiglia indipendente.


== Note ==


== Voci correlate ==
Lingua ittita