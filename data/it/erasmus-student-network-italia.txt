ESN Italia è l'acronimo di Erasmus Student Network Italia, Il livello italiano del network ESN, un'associazione europea di studenti universitari il cui scopo è promuovere e supportare gli scambi internazionali fra studenti, come il Progetto Erasmus. ESN Italia è composta da oltre 18.000 soci distribuiti su 51 sezioni locali.
Gli obiettivi di ESN sono di promuovere l'integrazione sociale e personale degli studenti che partecipano a programmi di mobilità. Le sezioni locali offrono aiuto, guida, informazioni per tutti questi studenti. Inoltre organizzano gite, feste, attività per promuovere l'integrazione europea nel rispetto del motto "Uniti nella Diversità".
Erasmus Student Network Italia è un'associazione supportata dalla Commissione europea.


== I sei principi di ESN ==
ESN lavora nell'interesse degli studenti in mobilità.
ESN lavora per migliorare integrazione sociale e pratica degli studenti in mobilità.
ESN rappresenta i bisogni e le aspettative degli studenti in mobilità a livello locale, nazionale e internazionale.
ESN dà importanti informazioni sugli scambi accademici e sulle risorse di ESN.
ESN lavora per la reintegrazione degli studenti che tornano da programmi di mobilità.
ESN contribuisce a differenti programmi di scambio.


== Strutture ==
Direttivo nazionale: sei membri, tutti volontari, che coordinano l'attività delle sezioni italiane.
Collegio dei garanti: tre membri, tutti volontari, che verificano il rispetto dello statuto.


== Eventi di ESN Italia ==
Piattaforma Nazionale (PN): è l'incontro di tutte le sezioni italiane e del Board italiano; si tiene circa 5 volte l'anno, ospitata a rotazione da una delle sezioni; analoghe Piattaforme Nazionali esistono per varie altre nazioni del Network.
Incontro Culturale Erasmus (ICE): evento di scambio a Roma, per partecipare alle conferenze organizzate da ESN in collaborazione con le istituzioni europee e per conoscere e scoprire Roma.
Evento Nazionale (EN): evento di socializzazione della durata di una settimana a cui sono invitati studenti stranieri ospiti di tutte le università italiane.


== Progetti ==
Erasmus On The Road: per festeggiare il suo 15º compleanno, ESN Italia ha effettuato un giro in van che ha coinvolto tutte le sezioni della rete nazionale. Ad ogni tappa del van, la sezione ospitante ha organizzato un mini evento con l'obiettivo di promuovere la mobilità tra i giovani e rafforzare i rapporti con le università.
Erasmus Welcome Days è un progetto che mira a creare un momento di benvenuto/confronto presso ogni ateneo tra studenti Erasmus e chi si occupa di mobilità Erasmus e di Europa. Nel progetto, oltre le università e l'agenzia LLP, sono coinvolti i centri d'informazione europea in Italia, le istituzioni locali e il Parlamento Europeo.
La Guida di ESN Italia: questa guida contiene informazioni pratiche per lo scambio degli studenti internazionali e include le informazioni sulle sezioni ESN in Italia e le esperienze di ex studenti di scambio con la cultura e le tradizioni italiane.


== Presidenti ==
Luca Laudiero - ESN Verona 2003-2004
Tomaso Bisol - ESN Padova 2004-2005
Andrea Bonfiglio - ESN Palermo 2005-2006
Antonio Domenico Ialeggio - ESN Benevento 2006-2007
Nicola Alvaro - ESN Camerino 2007-2008
Luca Carnovale - ESN Milano Bicocca 2009
Francesco Cappellano - ESN Reggio Calabria 2010
Francesco Giuseppe Pettinato - ESN Siena 2011
Emanuele Scamardella - ESN Siena 2012
Carlo Bitetto - ESN MIlano Statale 2013-2014
Fabrizio Bitetto - ESN Politecnico Milano 2015
Angelo Campione - Esn Pisa 2016
Valentina Presa - ESN Trento 2016


== Bibliografia ==
Guida ESN Italia 2011 - ESN Italia - 2011


== Collegamenti esterni ==
(EN) Erasmus Student Network, esn.org.
Erasmus Student Network Italia, esnitalia.org.