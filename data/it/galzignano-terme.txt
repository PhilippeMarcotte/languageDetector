Galzignano Terme (Galzignàn in veneto) è un comune italiano di 4 371 abitanti della provincia di Padova in Veneto.


== Geografia fisica ==
Il paese, inserito nel Parco regionale dei Colli Euganei, è circondato da zone boscose alle pendici del Monte Rua (416 m) e del Monte Gallo (385 m), dove i Colli Euganei si fondono con la Pianura Padano-Veneta: queste peculiarità rendono la località un punto di partenza per le escursioni a piedi e in Mountain-bike. La zona collinare dell'abitato è prevalentemente agricola, mentre nella parte orientale, nella località di Civrana, sono presenti sorgenti di acqua termale salso-bromo-iodica (a 87 °C) utilizzate da un moderno complesso alberghiero per le cure termali e la fangoterapia.


== Storia ==
Le origini dei primi insediamenti risalgono all'era neolitica, che si sono poi sviluppati intorno al II secolo a.C., come testimonia il ritrovamento di un cippo di confine.
In epoca rinascimentale, la località divenne luogo ideale per la costruzione di ville e residenze signorili come la Villa Rizzoli Benedetti, edificata nel Quattrocento e poi ristrutturata nel Settecento. Ai secoli successivi risalgono, invece, la seicentesca Villa La Civrana, proprietà dei conti Emo Capodilista, la Villa Saggini, di fine Settecento, la Villa Boggian (seconda metà del Settecento) e la Villa Barbarigo, in località Valsanzibio, nota per il caratteristico giardino all'italiana.


== Monumenti e luoghi d'interesse ==


=== Architetture religiose ===

Cenobio di Monte Orbieso, un monastero benedettino dedicato a S. Maria Annunziata, oggi in rovina. In epoca veneziana il priorato possedeva sul colle, come si apprende da registri d'estimo (1518), 72 campi “parte arativi, parte prativi, parte vignali, parte vegri, parte boschivi, piantadi di olivari e molte altre sorte de fruttari” .
Chiesa di Santa Maria Assunta, un'antica pieve ubicata sulla sommità del colle omonimo che domina il paese. Riedificata nel 1674 al posto un altro edificio del XIII secolo, ospita al suo interno una tela seicentesca raffigurante l'Assunta e due santi.
Monastero benedettino di San Giovanni Battista sul Monte Venda, risalente al XIII secolo, di cui oggi restano poche ma preziose rovine.
Oratorio della Santissima Trinità, costruzione del XIV secolo che faceva parte di un convento, e in cui sono conservati alcuni pregevoli affreschi.


=== Architetture civili ===
Villa Barbarigo a Valsanzibio con giardino storico.


=== Altro ===
Museo dei Colli Euganei, ricco di pannelli esplicativi riguardanti l'origine vulcanica del complesso collinare ed esempi della flora e della fauna euganea.


== Società ==


=== Evoluzione demografica ===
Abitanti censiti


== Cultura ==


=== Eventi ===
Sagra del Rosario, prima domenica di ottobre. Durante la sagra si svolge il Palio dei Mussi, che si apre con una sfilata in costume d'epoca evocante la vittoria della Repubblica di Venezia contro i Turchi alla battaglia di Lepanto, nel 1571.


== Persone legate a Galzignano Terme ==
Giorgio Bertin, vescovo.
Annibale Brasola, ciclista.


== Economia ==


== Amministrazione ==


== Sport ==


=== Calcio ===
La squadra di calcio è l'A.C.D. Galzignano Terme che milita nel girone M veneto di 2ª Categoria.


== Note ==


== Voci correlate ==
Valsanzibio
Colli Euganei


== Altri progetti ==

 Wikimedia Commons contiene immagini o altri file su Galzignano Terme