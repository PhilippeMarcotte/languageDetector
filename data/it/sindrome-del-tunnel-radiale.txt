Per sindrome del tunnel radiale, si intende una forma di sindrome da compressione nervosa, che riguarda la compressione del nervo radiale che si trova nella porzione prossimale dell'avambraccio.


== Eziologia ==
Le cause possono essere di tipo traumatico o collegate alla presenza di una qualche massa tumorale (come i tumori delle ossa). Altra causa patologica è la sinovite del gomito.


== Sintomatologia ==
Dolore (che viene amplificato se si vuole sforzare la parte interessata a dei movimenti, come la distensione del polso), intorpidimento, ipostenia.


== Trattamento ==
Si rende necessario un primo trattamento di immobilizzazione della zona dolorante, e se i sintomi con il tempo non diminuiscono di intensità si procede a decompressione chirurgica.


== Bibliografia ==
Research Laboratories Merck, The Merck Manual quinta edizione, Milano, Springer-Verlag, 2008, ISBN 978-88-470-0707-9.


== Voci correlate ==
Sindrome del tunnel cubitale
Sindrome del tunnel carpale
Sindrome di Kienböck