La Val d'Alpone è una valle veronese che scorre da nord a sud ed è percorsa dall'omonimo torrente. Essa rappresenta la più orientale di una serie di valli parallele della provincia di Verona e segna l'estrema propaggine orientale dei monti Lessini.


== Geografia ==
Essa comprende i comuni di Vestenanova, San Giovanni Ilarione, Montecchia di Crosara, Roncà e Monteforte d'Alpone; confina ad est con la Valle del Chiampo, che si trova in territorio vicentino, a ovest con la Val Tramigna e con la Val d'Illasi, a sud con la bassa veronese.
La valle prende il nome dal torrente Alpone la cui sorgente si trova nel territorio comunale di Vestenanova. La valle è famosa per i giacimenti fossiliferi di Bolca e Roncà, per il vino Soave Classico di Monteforte d'Alpone, per il vino Durello e per la fiorente produzione di ciliegie.


== Voci correlate ==
Bolca di Vestenanova
Vestenanova
San Giovanni Ilarione
Montecchia di Crosara
Roncà
Monteforte d'Alpone
Alcuni comuni della valle fanno parte della Comunità montana della Lessinia, e dell'area del Parco della Lessinia.


== Collegamenti esterni ==
Sito della Pro Loco di Monteforte d'Alpone, prolocomonteforte.org.
Sito della Pro Loco di Bolca, bolca.it.
Il Museo dei Fossili di Bolca, lessiniamusei.it.
Sito del periodico "5 Comuni della Vallata d'Alpone", 5comunialpone.it.
portale che promuove la val d'Alpone", valdalpone.it.