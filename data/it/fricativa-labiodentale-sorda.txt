La fricativa labiodentale sorda è una consonante molto frequente in numerose lingue, che in base all'alfabeto fonetico internazionale è rappresentata col simbolo [f].
Nell'ortografia della lingua italiana, tale fono è reso con la lettera F.


== Caratteristiche ==
La consonante fricativa labiodentale sorda presenta le seguenti caratteristiche:
il suo modo di articolazione è fricativo, perché questo fono è dovuto al restringimento del canale orale (la bocca);
il suo luogo di articolazione è labiodentale, perché nel pronunciare tale suono i denti incisivi superiori si accostano al labbro inferiore;
è una consonante sorda, in quanto questo suono è prodotto senza vibrazione da parte delle corde vocali.
Nella fonologia generativa tale fonema è formato dalla sequenza dei tratti: +consonantico, -nasale, -compatto, +grave, -sonoro, +continuo.


== In italiano ==
In lingua italiana, /f/ è un fonema, e si oppone, ad esempio, sia alla fricativa labiodentale sonora /v/ sia all'occlusiva bilabiale sorda /p/; un esempio di tale suono si trova nella parola "fino" [ˈfiːno].


== Altre lingue ==


=== Francese ===
In lingua francese tale fono è reso con la grafia 〈f〉 oppure con il digramma 〈ph〉:
fou "pazzo" [fu]
famille "famiglia" [faˈmij]


=== Spagnolo ===
In lingua spagnola tale fono è reso con la grafia 〈f〉:
fin "fine" [fin]
fosa [ˈfosa]


=== Inglese ===
In lingua inglese tale fono è reso con la grafia 〈f〉 oppure con il digramma 〈ph〉:
fun "divertimento" [fʌn]
fill [fɪɫ]


=== Tedesco ===
In lingua tedesca tale fono è reso con la grafia 〈f〉 o 〈v〉 oppure con il digramma 〈ph〉:
fade "insipido" [ˈfaːdə]
von "di" [fɔn]


=== Ceco ===
In lingua ceca tale fono è reso con la grafia 〈f〉:
foukat [ˈfou̯kat]


=== Polacco ===
In lingua polacca tale fono è reso con la grafia 〈f〉 o 〈w〉 (solo in fin di parola o accanto a consonante sorda):
alfabet "alfabeto" [alˈfabɛt]
krew "sangue" [krɛf]


=== Greco ===
In lingua greca moderna tale fono è reso 〈φ〉 o 〈-υ〉 nell'alfabeto greco:
φάρος (traslitterato pháros) "faro" [ˈfɐros]
εύπιστος (traslitterato eúpistos) "credulo" [ˈɛfpistos]
άνευ (traslitterato áneu) "senza" [ˈɐnef]


=== Russo ===
In lingua russa tale fono è reso 〈ф〉 о 〈в〉 (solo in fin di parola o seguita da consonante sorda) nell'alfabeto cirillico:
ифрами [ɪˈframʲɪ]


=== Ebraico ===
In lingua ebraica tale fono è un allofono della occlusiva bilabiale sorda /p/, di cui rappresenta la realizzazione dopo vocale.


=== Arabo ===
In lingua araba:
ظَرْف "busta" [ðˤɑrf]


== Note ==