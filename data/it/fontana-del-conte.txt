Fontana del Conte (in sloveno Knežak, in tedesco Grafenbrunn) è un paese della Slovenia, frazione del comune di Bisterza.


== Geografia fisica ==
Le alture principali sono: Velika Obroba, 644 m; Vrh, 778 m; Mala Obroba, 641 m; Stani hrib, 674 m; Milanka, 948 m.


== Storia ==
Abitata anticamente da tribù illiriche, venne poi conquistata dai romani. In seguito alla caduta dell'Impero romano d'Occidente, nel settimo secolo arrivarono le prime popolazioni slovene provenienti dalla piana di Blocche.


== Geografia antropica ==
Il centro abitato apparteneva storicamente alla Carniola, come comune autonomo inserito nel distretto di Bisterza; era noto con il toponimo tedesco di Grafenbrunn e con quello sloveno di Knežak. Prima del trattato di Rapallo, firmato nel 1920, il comune di Fontana del Conte, nel distretto di Bisterza, faceva parte della Carniola interna (in sloveno Notranjska - in tedesco Innerkrain), una delle regioni storiche della Slovenia, con i Distretti di Blocche, Borgovecchio di Olisa, Circonio, Idria, Longatico, Nauporto, Postumia, San Pietro del Carso, Senosecchia e Vipacco. Fu parte dello storico territorio asburgico di Carniola. Il centro tradizionale della regione è Postumia. Dopo la prima guerra mondiale passò, come tutta la Venezia Giulia, al Regno d'Italia; il toponimo venne italianizzato in Fontana del Conte, e il comune venne inserito nel circondario di Volosca-Abbazia della provincia dell'Istria. L'anno successivo passò alla nuova provincia del Carnaro. Nel 1927 al comune di Fontana del Conte venne aggregato il comune di Sagoria San Martino.


=== Frazioni nel 1936 ===
Nel 1936 il vecchio comune di Fontana del Conte (provincia di Fiume) aveva una popolazione totale di 3.727 residenti ed era suddiviso in 8 frazioni e in 1 centro abitato:
Dopo la seconda guerra mondiale il territorio passò alla Iugoslavia; attualmente Fontana del Conte (tornata ufficialmente Knežak) è frazione del comune di Bisterza.


== Note ==


== Altri progetti ==

 Wikimedia Commons contiene immagini o altri file su Fontana del Conte