Il 1995 (MCMXCV in numeri romani) è un anno del XX secolo.


== Eventi ==


=== Gennaio ===
1º gennaio
L'Organizzazione mondiale del commercio sostituisce l'Accordo generale sulle tariffe e sul commercio.
Austria, Svezia e Finlandia entrano nell'UE.

2 gennaio
Nigeria: muore l'ex dittatore della Somalia Siad Barre, a lungo protetto dai governi italiani e in esilio in Nigeria dal 1992.
Hawaii: i due telescopi Keck permettono di scoprire la galassia più distante tuttora conosciuta (circa 15 miliardi di anni luce di distanza).

Notte tra il 6 e il 7 gennaio – Filippine: a Manila una casa subisce un incendio di natura chimica: la polizia scopre una piccola fabbrica di ordigni e in alcuni computer viene scoperto il piano del Progetto Bojinka, un attacco terroristico di massa.
9 gennaio: Valeri Polyakov completa 366 giorni di permanenza nello spazio, battendo il record.
16 gennaio: Súðavík, Islanda: una valanga uccide 14 persone.
17 gennaio
Un terremoto di magnitudo 7,3 ha luogo nei pressi di Kobe, in Giappone, causando gravi danni alle costruzioni e facendo 6.434 vittime.
Il Presidente della Repubblica Oscar Luigi Scalfaro conferisce a Lamberto Dini l'incarico di formare un governo tecnico in attesa delle elezioni anticipate.

25 gennaio – Fiuggi: Gianfranco Fini scioglie il MSI-DN e apre il congresso nazionale di fondazione di Alleanza Nazionale.
29 gennaio – Genova: violenti scontri tra tifosi all'esterno dello Stadio Luigi Ferraris prima e durante la gara di campionato Genoa-Milan portano all'uccisione del tifoso genoano Vincenzo Spagnolo. L'episodio provoca la sospensione della partita e una settimana di stop a tutti i campionati nazionali.


=== Febbraio ===
5 febbraio – Italia: a Civitavecchia una statua alta 42 cm raffigurante la Madonna di Medjugorie inizia a piangere lacrime di sangue.
15 febbraio – USA: a San Francisco viene arrestato Kevin Mitnick, famoso cracker e ingegnere sociale che per anni era riuscito a sfuggire alla CIA.


=== Marzo ===
1º marzo
Julio María Sanguinetti è eletto presidente dell'Uruguay per la seconda volta.
Polonia: Waldemar Pawlak si dimette e viene sostituito dall'ex comunista Józef Oleksy.
Mosca: Vladislav Listyev viene ucciso da un uomo armato.
Viene creata la prima interfaccia di Yahoo.

2 marzo: Nick Leeson viene arrestato a Singapore per il suo ruolo nel collasso di Barings Bank.
14 marzo: Norman Thagard è il primo astronauta americano a viaggiare nello spazio a bordo di un veicolo russo (missione Sojuz TM-21), partendo dal Cosmodromo di Bajkonur, Kazakistan.
Marzo – Copenaghen: vertice mondiale per lo sviluppo sociale (vedi testo integrale qui). Fra gli altri provvedimenti, la quota di investimento nello sviluppo sociale è fissata al solo 20%.
20 marzo – Giappone: i fanatici della setta "Sublime verità" liberano gas nervino nella metropolitana di Tokyo, provocando 12 decessi e più di 3.000 intossicazioni (vedi Attentato alla metropolitana di Tokyo).
22 marzo: il cosmonauta Valeri Polyakov ritorna sulla Terra dopo aver passato 438 giorni nello spazio.
26 marzo – Europa: in sette paesi dell'UE entrano in vigore gli Accordi di Schengen che tra le altre cose, aboliscono i controlli sistematici delle persone alle frontiere interne dell'Unione.
26 marzo – USA: a Los Angeles muore il rapper e produttore discografico Eazy-E.


=== Aprile ===
1º aprile: Dialog Telekom lancia in Sri Lanka il primo telefono cellulare.
2 aprile: un'esplosione a Gaza uccide 8 persone, tra cui uno dei leader di Hamas.
7 aprile - Prima guerra cecena: viene perpetrato il massacro di Samashki da parte delle truppe russe, le quali uccidono almeno 103 civili e ne arrestano, picchiano e torturano altri.
19 aprile – USA: un gruppo neo-nazista statunitense distrugge con un'autobomba la sede dell'FBI di Oklahoma City, capitale dello Stato dell'Oklahoma. Fino a quel momento è il più grave attentato subìto dagli Stati Uniti.
28 aprile – Bruxelles: l'Austria firma gli Accordi di Schengen.


=== Maggio ===
1º maggio: Jacques Chirac viene eletto presidente della Francia.
13 maggio: la Norvegia vince l'Eurovision Song Contest, ospitato a Dublino, Irlanda.
24 maggio: l'Ajax vince la Champions League sconfiggendo il Milan per 1-0 grazie al gol di Patrick Kluivert.
28 maggio: a Neftergosk, Russia, un terremoto di magnitudo 7.6 uccide più di 2.000 persone.


=== Giugno ===
8 giugno: Rasmus Lerdorf invia un messaggio in un newsgroup (leggi il messaggio) annunciando il rilascio di "un set di piccoli binari scritti in C", nasce il PHP 1.0
24 giugno: la DIA arresta il pericoloso boss corleonese Leoluca Bagarella.
29 giugno: lo Space Shuttle Atlantis, durante la missione STS-71, si aggancia per la prima volta alla Mir.
30 giugno: finisce dopo 4 anni di programmazione Non è La Rai, storico programma televisivo di Gianni Boncompagni e Irene Ghergo che ha fatto la storia degli anni '90.


=== Luglio ===
1º luglio – Iraq: Saddam Hussein ammette per la prima volta l'esistenza di un programma di offensiva basato su armi biologiche, ma nega il fatto che siano già pronte.
9 luglio - Guerra civile in Sri Lanka: 125 civili sono uccisi a Navaly a seguito di un bombardamento dell'Aeronautica militare dello Sri Lanka.
10 luglio – Birmania: Aung San Suu Kyi viene liberata dagli arresti domiciliari.
11 luglio – Jugoslavia: militari serbobosniaci entrano nell'enclave di Srebrenica, deportano e trucidano circa 7.000 bosniaci musulmani: è il cosiddetto massacro di Srebrenica.
18 luglio: sull'isola caraibica di Montserrat, il vulcano di Soufriere Hills erutta. Nel corso di diversi anni devasterà l'isola, distruggendo la capitale e costringendo gran parte della popolazione a scappare.
21 luglio - 26 luglio: terza crisi dello stretto di Taiwan: l'Esercito Popolare di Liberazione spara dei missili a nord dell'isola.


=== Agosto ===
2 agosto: il Terremoto Blanco colpisce il Cile. Per tutta la durata del mese molte comunità rimangono isolate.
4 agosto - Guerra d'indipendenza croata: le forze croate, con la collaborazione dell'Armata della Repubblica di Bosnia ed Erzegovina e della NATO, lanciano l'Operazione Tempesta contro i ribelli serbi.
16 agosto: le Bermuda rifiutano l'indipendenza in un referendum.
24 agosto – Redmond, USA: la Microsoft presenta Windows 95, il primo sistema operativo Microsoft a 32 bit concepito per il grande pubblico.
30 agosto – Stati Uniti: dopo 18 anni viene ripristinata la pena di morte nello Stato di New York.


=== Settembre ===
4 settembre: viene fondata eBay.
26 settembre – Palermo: si apre il processo a Giulio Andreotti per associazione mafiosa.
29 settembre: viene commercializzata in Europa la prima console di Sony, la PlayStation.


=== Ottobre ===
3 ottobre – Los Angeles: l'ex-campione di football ed attore O.J. Simpson, accusato di aver ucciso la moglie e l'amante di lei, viene assolto dal tribunale. Tutta l'America si ferma per assistere in diretta al verdetto.
5 ottobre – Turchia: Tansu Çiller forma il nuovo governo (il 51º).
6 ottobre: Michel Mayor e Didier Queloz annunciano la scoperta di 51 Pegasi B, il primo pianeta extrasolare orbitante attorno ad una stella.
16 ottobre – Washington DC: va in scena la Million Man March, organizzata dal leader della Nation of Islam Louis Farrakhan.
24 ottobre: l'eclisse solare totale è visibile da Iran, India, Thailandia e sud-est asiatico.
26 ottobre: una valanga colpisce il villaggio di Flateyri, Islanda e uccide 20 persone.


=== Novembre ===
4 novembre – Tel Aviv: il premier israeliano Yitzhak Rabin viene assassinato da un estremista di destra contrario al processo di pace.
6 novembre: presentata alla fiera COMDEX la prima Voodoo 1 della 3dfx. Inizia per i computer l'era del 3d.
7 novembre: esce Made in Heaven, il primo album realizzato dal gruppo britannico Queen dopo la morte del cantante Freddie Mercury.
21 novembre
Dayton, USA: firma dell'intesa di pace fra serbi, croati e bosniaci.
L'ex-capitano delle SS Erich Priebke viene estradato dall'Argentina in Italia.


=== Dicembre ===
13 dicembre
Romano Prodi e Walter Veltroni presentano il simbolo della coalizione di centro-sinistra per le elezioni politiche: nasce L'Ulivo.
All'aeroporto di Verona si verifica un disastro aereo in cui perdono la vita 41 persone.

14 dicembre
È formalizzato a Parigi l'accordo di Dayton che pose ufficialmente fine alla guerra in Bosnia ed Erzegovina, l'ultima delle guerre jugoslave.


== Nati ==
Ci sono circa 1 220 voci su persone nate nel 1995; vedi la pagina Nati nel 1995 per un elenco descrittivo o la categoria Nati nel 1995 per un indice alfabetico.


== Morti ==
Ci sono circa 1 010 voci su persone morte nel 1995; vedi la pagina Morti nel 1995 per un elenco descrittivo o la categoria Morti nel 1995 per un indice alfabetico.


== Calendario ==


== Premi Nobel ==
per la Pace: Pugwash Conferences on Science and World Affairs, Józef Rotblat
per la Letteratura: Séamus Heaney
per la Medicina: Edward B. Lewis, Christiane Nüsslein-Volhard, Eric Wieschaus
per la Fisica: Martin Lewis Perl, Frederick Reines
per la Chimica: Paul Crutzen, Mario Molina, Frank Sherwood Rowland
per l'Economia: Robert Lucas


== Arti ==


=== Musica ===
Si forma la band degli 'N Sync.
I Radiohead pubblicano il 16 giugno il loro secondo album: The Bends
Esce ad ottobre (What's the Story) Morning Glory?, ad oggi il disco più venduto degli Oasis nonché uno dei più venduti in assoluto in Gran Bretagna.


== Altri progetti ==

 Wikimedia Commons contiene immagini o altri file su 1995