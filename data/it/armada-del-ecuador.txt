L'Armada del Ecuador o Fuerza Naval del Ecuador è la marina militare dell'Ecuador, responsabile in caso di guerra di preservare la sovranità marittima e in tempo di pace del controllo del mare territoriale e di repressione di attività illecite quali il narcotraffico, la immigrazione illegale, la pesca illegale e di eventuali operazioni di soccorso in mare.
La Fuerza Naval è stata costituita il 3 novembre 1832 con la nascita del Dipartimento della Marina Ecuatoriana.


== Organizzazione ==
Per l'esercizio della sua giurisdizione il territorio è divisa in Zone Navali:
I Zona Naval: la sua sede] è a Guayaquil ed esercita la sua giurisdizione nelle province di Guayas, Santa Elena, El Oro, Los Ríos, Manabí, Cañar, Azuay, Loja, Morona Santiago e Zamora Chinchipe, e nel mare territoriale adiacente alle tre provincie della regione litorale di Manbì, Guayas ed El Oro.
II Zona Naval: ha la sua sede a Puerto Baquerizo Moreno nelle Galapagos ed esercita la sua giurisdizione nelle acque adiacenti l'arcipelago.
III Zona Naval: ha la sua sede a Esmeraldas ed esercita la sua giurisdizione sulle province settentrionali di Esmeraldas, Carchi, Imbabura, Pichincha, Santo Domingo de los Tsachilas, Cotopaxi, Tungurahua, Chimborazo, Bolívar, Napo, Pastaza, Sucumbíos e Francisco de Orellana e nel mare territoriale adiacente.


== Aviazione navale ==
La Fuerza Naval dispone anche di una piccola Aviazione Navale (Aviacióin Naval Ecuatoriana), con aerei ad ala fissa e ad ala rotante, con capacità oprerative di esplorazione marittima, supporto aereo ravvicinato, trasporto, lotta antinave e antisommergibile, operando da basi terrestri o da piattaforme di volo delle unità navali.


== Fanteria di marina ==
Il Cuerpo de Infanteria de Marina, tra i Corpi più preparati dell'Ecuador, ha 1.700 effettivi, dotati di armamento leggero ma ben equipaggiati per gli sbarchi anfibi. La loro base è a Guayaquil. il corpo venne formato il 12 novembre 1962. Tra di loro vi è anche un comando per le Galapagos. Sono tra i Corpi più preparati dell'Ecuador. L'equipaggiamento principale è costituito da mortai da 115mm, cannoni senza rinculo M67, obici di artiglieria M101 da 105 mm, armi più leggere come il fucile d'assalto M-16 A2,A4, la carabina M4 e veicoli Humvee alcuni dei quali equipaggiati con missili antiaerei Mistral. La fanteria di marina è stato l'unico corpo delle forze armate equatoriane impegnate contro truppe peruviane nel 1981 e nel 1995.
La struttura della fanteria di Marina è la seguente:
Escuela de Infantería Marina
Compañía de Seguridad "Guayaquil"
Batallón de Infantería Marina "Jambeli"
Batallón de Infantería Marina "San Eduardo"
Batallón de Infantería Marina "San Lorenzo"
Batallón de Infantería Marina "Jaramijo"


== Flotta ==
Le navi di superficie della Armada del Ecuador sono precedute dalla sigla BAE (Buque de la Armada de Ecuador). La flotta può contare su unità di superficie e sottomarini è così articolata:
Nave scuola
Guayas
fregate lanciamissili
classe Condell tipo Leander realizzate nel Regno Unito per la Marina cilena.
BAE Presidente Alfaro (FM 01) (nave ammiraglia) ex Almirante Condell (PFG-06) della Armada de Chile
BAE Morán Valverde (FM 02) ex Almirante Lynch (PFG-07) della Armada de Chile

corvette lanciamissili
Classe Esmeraldas di costruzione italiana realizzate negli anni ottanta dalla Fincantieri negli stabilimenti del Muggiano e di Ancona
BAE Esmeraldas (CM-11)
BAE Manabí (CM-12)
BAE Los Ríos (CM-13)
BAE El Oro (CM-14)
BAE Galápagos (CM-15)
BAE Loja (CM-16)

motomissilistiche
FAC TNC 45
LAE Quito (LM-21)
LAE Guayaquil (LM-23)
LAE Cuenca (LM-24)

sottomarini
Type 209
BAE Shyri (SS 101)
BAE Huancavilca (SS 102)

Navi da ricerca scientífica
Clase Orión
BAE Orión (BI-91)

Clase Sirius
L.A.E Sirius

Navi ausiliarie
BAE Huacolpo (TR-61) nave trasporto ex LST statunitense non più operativa dal 2007
BAE Taurus (TR-65) Nave trasporto gasolio costiero
BAE Calicuchima (TR-62) nave trasporto munizioni ex Royal Maritime Auxiliary Service
BAE Atahualpa (TR-63) nave trasporto acqua ex Basento (A 5356) della Marina Militare Italiana
BAE Quisquis (TR-64) nave trasporto acqua ex Royal Navy
BAE Chimborazo (RA-70) rimorchiatore ex US Navy


== Guardia Costiera ==
La Guardia Costiera (Cuerpo de Guardacostas de la Armada) è operativa dal 1980, per controllare la costa.


== Note ==