Lee Seung-gi (이승기?, 李昇基?, I Seung-giLR; Seul, 13 gennaio 1987) è un cantante, attore e MC sudcoreano.
Ha studiato quattro anni alla "Dongguk University", laureandosi in Commercio Internazionale il 20 febbraio 2009 e ricevendo un premio speciale dall'ateneo. Successivamente, ha iniziato un master in Contenuti Culturali alla Dongguk's Graduate School of Digital Image & Contents.


== Carriera ==


=== Cantante (2004-oggi) ===
Scoperto dal cantante Lee Sun-hee, Lee Seung-gi si allenò per due anni prima di debuttare il 5 giugno 2004, all'età di 17 anni. Because You're My Girl, la canzone di debutto tratta dal primo album The Dream Of A Moth, divenne una popolare ballata, che gli fece vincere il premio come miglior esordiente in varie cerimonie di premiazione, come il M.net KM Music Festival e i Seoul Music Awards. Nel 2007, vinse il premio come miglior solista uomo al M.net KM Music Festival con il brano White Lie dal terzo album Story Of Separation.
Lee pubblicò un singolo digitale, Will You Marry Me, nel 2009, che vinse il "Digital Single Bonsang" ai ventiquattresimi Golden Disk Awards. Nel 2010, registrò una nuova versione del suo singolo Smile Boy trasformandolo in un duetto con la pattinatrice artistica Kim Yuna, che divenne la canzone ufficiale del campionato mondiale di calcio 2010 in Corea del Sud. Ricevette anche il premio "Digital Single Bonsang" per la seconda volta consecutiva ai Golden Disk Awards co il pezzo Love Taught Me To Drink.
Il 6 marzo 2012, Lee debuttò ufficialmente in Giappone con l'album Time for Love (tradotto anche come Alone in Love, Generation of Love o Era of Love) e un singolo omonimo che si classificò primo nella Oricon Daily Chart. Il 22 novembre uscì il mini-album Forest. Il brano Return (o Looking Back) raggiunse la vetta nelle classifiche Instiz, Gaon Chart e Billboard Korea K-Pop Hot 100 per settimane. Nella Gaon Chart, in particolare, restò alla prima posizione per tutto il mese di dicembre. Registrò anche il record come canzone ad essere rimasta per più tempo al primo posto della Billboard's Korea K-Pop Hot 100: resistette infatti per sei settimane.


=== Attore (2006-oggi) ===
Nel 2005, Lee Seung-gi fece un'apparizione come guest star nella sitcom Nonstop. Debuttò ufficialmente come attore nel 2006, nel drama Somunnan chilgongju. Nel 2008, gli venne offerto il ruolo del protagonista nella serie storica Dor-a-on Iljimae, ma dovette rifiutare a causa dei numerosi impegni.
Il suo primo ruolo da protagonista fu in Channanhan yusan del 2009, in cui recitò al fianco delle attrici Han Hyo-joo e Moon Chae-won. Il drama fu, nella sua fascia oraria, il programma più visto per dieci settimane consecutive e terminò il 26 luglio 2009 con il ventottesimo episodio, che ottenne uno share del 47,1%. Con questa serie, Lee vinse i premi "Excellence in Acting", "Top 10 Stars" e "Best Couple" (con Han Hyo-joo) agli SBS Drama Awards di quell'anno. Ricevette gli stessi tre premi anche l'anno successivo con il drama Nae yeojachin-guneun gumiho, in cui recitò con Shin Min-a.
Nel 2012, fu il protagonista del drama The King 2 Hearts, mentre nel 2013 interpretò il personaggio principale Choi Kang-chi nella serie storica Guga-ui seo.


=== MC (2007–oggi) ===
Lee Seung-gi fu membro fisso della prima stagione dello show 1 Night 2 Days, da novembre 2007 a febbraio 2012. Nel 2008, ricevette il premio "Best Popularity" ai KBS Entertainment Awards per la fama ottenuta con 1 Night 2 Days, che gli permise anche di ottenere il "Top Excellence MC" ai KBS Entertainment Awards due anni dopo e il premio "Daesang" con gli altri membri del cast nel 2011.
Da ottobre 2009, Lee presentò, insieme al collega Kang Ho-dong, il talk show Strong Heart. A settembre 2011, Kang lasciò il programma e Lee rimase da solo, ricevendo però molto apprezzamento da parte degli spettatori. Per il suo lavoro come MC, ricevette il premio "Top Excellence MC" agli SBS Entertainment Awards per due anni consecutivi, nel 2010 e nel 2011. A marzo 2012, Lee Seung-gi annunciò che avrebbe lasciato Strong Heart per concentrarsi sulla sua carriera di cantante. L'ultimo episodio che lo vedeva come presentatore fu trasmesso il 3 aprile.


=== Altre attività ===
Lee Seung-gi ha numerosi contratti come endorser: dai servizi bancari della KB Kookmin Bank, agli abiti Heritory, al Pizza Hut Korea, fino ai condizionatori Samsung. Si è anche classificato più volte primo nelle classifiche mensili degli ensorser preferiti.
Il 23 giugno 2012, è stato uno dei tedofori scelti da Samsung per i Giochi della XXX Olimpiade. Portò la torcia da Rochdale Stratford Avenue a Manchester Road.
Il 30 ottobre 2012, la Commissione Elettorale della Corea del Sud lo nominò Ambasciatore Onorario Online in occasione della campagna a favore di elezioni presidenziali eque e pulite.


== Discografia ==


=== Album ===
2004 – The Dream Of A Moth (EMI Music Korea)
2006 – Crazy For You (Direct Media)
2007 – Story Of Separation (Vitamin Entertainment)
2009 – Shadow (Hook Entertainment)
2011 – Tonight (Hook Entertainment)


==== Album remake ====
2006 – When A Man Loves A Woman (Vitamin Entertainment)
2008 – When A Man Loves A Woman Vol. 2 (Vitamin Entertainment)


==== Album giapponesi ====
2012 – Time for Love (Universal Music Japan)


==== Album live ====
2007 – Love – The 1st Concert
2011 – Hope Concert in Seoul 2010 (Japan Version)
2011 – Hope Concert in Seoul 2010 (Korean Version)
2012 – Hope Concert in Seoul 2011 (Korean Version)
2012 – Japan First Concert in JAPAN 2012
2013 – Hope Concert in Seoul 2012 (Korean Version)
2013 – Japan Second Concert in JAPAN 2013
2014 – Hope Concert in Seoul 2013 (Korean Version)


=== EP ===
2007 – Unfinished Story (Vitamin Entertainment)
2010 – Shadow (Repackage) (Hook Entertainment)
2012 – Forest (Hook Entertainment)


=== Raccolte ===
2012 – Lee Seung Gi – The Best


=== Singoli ===
2004 – Confession (고해) (Remake)
2008 – Let's Go On A Vacation (여행을 떠나요) (Remake)
2009 – Will You Marry Me (결혼해 줄래) (feat. Bizniz)
2009 – Like The Beginning, Just Like Then (처음처럼 그때처럼) (feat. Minkyung delle Davichi)
2010 – Smile Boy (Rock ver.) (feat Kim Yuna)
2010 – Smile Boy 2010
2010 – Losing My Mind (정신이 나갔었나봐)
2010 – From Now On I Love You (지금부터 사랑해)
2011 – Time for Love (연애시대) (feat. Ra.D e Han Hyo-joo)
2013 – Last Word (마지막 그 한마디)


=== Videoclip ===
2004 – Because You're My Girl (내 여자라니까)
2004 – Delete (삭제)
2006 – Words That Are Hard To Say (하기 힘든 말)
2006 – Shape Of Your Lips (입모양)
2006 – Please (제발)
2006 – Desire And Hope (원하고 원망하죠)
2006 – Addio (아디오)
2006 – Tears (눈물)
2007 – White Lie (착한 거짓말)
2007 – Why... Are You Leaving (왜...가니)
2008 – I'll Give You All (다 줄꺼야)
2008 – Let's Go on a Vacation (여행을 떠나요)
2009 – Let's Break Up (우리 헤어지자)
2010 – Smile Boy (Rock ver.)
2010 – Losing My Mind (정신이 나갔었나봐)
2010 – From Now On I Love You (지금부터 사랑해)
2011 – Aren't We Friends (친구잖아)
2012 – Time for Love (恋愛時代)
2012 – Aren't We Friends (チングジャナ -友達だから-)
2012 – Return (되돌리다)
2012 - An Invitation For Me (나에게 초대)
2013 - Last Word (마지막 그 한마디)


== Filmografia ==
Nonstop – serie TV (2005)
Somunnan chilgongju – serie TV (2006)
Channanhan yusan – serie TV, 28 episodi (2009)
Nae yeojachin-guneun gumiho – serie TV, 16 episodi (2010)
Choego-ui sarang – serie TV (2011)
The King 2 Hearts – serie TV, 20 episodi (2012)
Guga-ui seo – serie TV, 22 episodi (2013)
Neoheedeuleun powidwaetda - serie TV, 20 episodi (2014)
Oneul-ui yeon-ae (오늘의 연애), regia di Park Jin-pyo (2015)
Producer (프로듀사) – serie TV, episodio 6 (2015)


== Riconoscimenti ==


=== Premi annuali ===


=== Programmi musicali ===


== Note ==


== Altri progetti ==

 Wikimedia Commons contiene immagini o altri file su Lee Seung-gi


== Collegamenti esterni ==
(KO) Sito ufficiale coreano, leeseunggi.com.
(JA) Sito ufficiale giapponese, leeseunggi.jp.
(KO) Canale ufficiale di YouTube
(EN) Lee Seung-gi, in Internet Movie Database, IMDb.com.
(EN) Scheda su Visit Korea

(EN) Lee Seung-gi, su MusicBrainz, MetaBrainz Foundation.