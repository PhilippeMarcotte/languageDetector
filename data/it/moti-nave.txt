Con il nome generale di moti nave sono indicati tutti i possibili atti di moto puri che una nave e più in generale un galleggiante può compiere rispetto al proprio riferimento solidale, detto riferimento nave. Essi sono:
Traslazioni:
avanzo, lungo l'asse longitudinale X
deriva, lungo l'asse trasversale Y
sussulto, lungo l'asse verticale Z

Rotazioni:
rollio, attorno all'asse longitudinale X
beccheggio, attorno all'asse trasversale Y
imbardata, attorno all'asse verticale Z

I moti caratterizzati da una reversibilità naturale e dunque oscillatori sono rollio, beccheggio e sussulto. I moti invece non reversibili senza un intervento correttivo esterno sono avanzo, deriva e imbardata, che rappresentano infatti i tre moti la cui combinazione e il cui controllo definisce la rotta.


== Voci correlate ==
Navigazione stimata
Pilotaggio degli aeroplani