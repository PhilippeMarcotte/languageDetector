Lo stadio Bollaert-Delelis (in francese stade Bollaert-Delelis) è il principale stadio della città di Lens, in Francia, lo stadio è intitolato a due uomini importanti nella storia del Racing Club de Lens: Félix Bollaert, direttore commerciale della locale compagnia mineraria che morì poco prima dell'inaugurazione dell'impianto e che ne aveva voluto la costruzione nel 1931 e André Delelis, sindaco di Lens e ministro del Governo Pierre Mauroy.
Ospita le partite in casa del Racing Club de Lens e nel 1999 e nel 2007 è stato sede di alcuni incontri della Coppa del Mondo di rugby.
Nel 1984 ha ospitato due partite del Campionato europeo di calcio, quando raggiunse la sua massima capacità (50.000 posti). In seguito, in occasione dei Mondiali di calcio di Francia 1998, venne ammodernato e la capienza scese a 41.600 posti.
Il record di spettatori fu registrato il 15 febbraio 1992 con 48.912 spettatori per la partita Lens-Olympique Marsiglia.
I tifosi ultras della squadra seguono le partite dalla tribuna centrale invece che dalle curve, come invece accade di solito per tutte le altre squadre.
A seguito della ristrutturazione terminata nel 2015, con conseguente ricostruzione del tetto e di tutti i settori dello stadio, per ospitare quattro partite dei Campionati europei di calcio 2016, ha subito una ulteriore riduzione di capienza, per cui è scesa a 38.223 spettatori.


== Partite disputate nel campionato europeo 1984 ==
 Belgio -  Jugoslavia 2-0 (gruppo A)
 Germania Ovest -  Romania 2-1 (gruppo B)


== Partite disputate nel mondiale 1998 ==
 Danimarca -  Arabia Saudita 1-0 (gruppo C)
 Spagna -  Bulgaria 6-1 (gruppo D)
 Germania -  Jugoslavia 2-2 (gruppo F)
 Colombia -  Inghilterra 0-2 (gruppo G)
 Giamaica -  Croazia 1-3 (gruppo H)
 Francia -  Paraguay 1-0 d.t.s. (Ottavi di Finale)


== Coppa del mondo di rugby 2007 ==
 Inghilterra -  Stati Uniti 28-10 (gruppo A)
 Sudafrica -  Tonga 30-25 (gruppo A)
 Georgia -  Namibia 30-0 (gruppo D)


== UEFA Euro 2016 ==


== Note ==


== Altri progetti ==

 Wikimedia Commons contiene immagini o altri file su Stadio Bollaert-Delelis


== Collegamenti esterni ==
(EN) Stadium guide, stadiumguide.com.