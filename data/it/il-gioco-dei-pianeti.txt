Il gioco dei pianeti è una raccolta di racconti di fantascienza di Ray Bradbury. È anche conosciuta con il nome L'uomo illustrato, più fedele al titolo originale (The illustrated Man).
Questa raccolta è stata pubblicata per la prima volta negli Stati Uniti nel 1951. La composizione dei racconti è parzialmente variata in successive edizioni. Ciò si riflette anche nelle edizioni italiane.


== Cornice ==
I racconti sono legati tra loro da una cornice dove il narratore ci racconta del suo incontro con l'uomo illustrato. L'uomo illustrato è un uomo coperto sul petto e sulle braccia di tatuaggi, i quali possiedono la particolarità di potersi animare e raccontare delle storie future particolarmente tragiche, inoltre in un punto sulla schiena si forma la visione della morte dell'eventuale spettatore delle storie narrate dai tatuaggi. Il narratore quindi si sofferma a guardare quelli che saranno i racconti della raccolta, nell'epilogo ci svela che nella visione della propria morte verrà strangolato dall'uomo illustrato.


== Racconti ==
La savana (The Veldt) - presente nelle edizioni in italiano dal 1995
Caleidoscopio (Kaleidoscope, 1949) - presente in italiano dal 1995
A parti invertite (The Other Foot, 1951) - presente in italiano dal 1995
L'altropiede (The Other Foot, 1951) - presente in italiano fino al 1969
L'autostrada (The Highway, 1950)
L'uomo (The Man, 1949)
Le sfere di fuoco (The Fire Balloons) - presente in italiano fino al 1969
La lunga pioggia (Death-by-Rain, 1950) - presente in italiano dal 1995
L'astronauta (The Rocket Man, 1951) - presente in italiano solo nell'edizione del 1995
Usher II (Usher II) - presente in italiano dal 1995
L'ultima notte del mondo (The Last Night of the World, 1951)
Il razzo (Outcast of the Stars, 1950)
Gli esuli (The Exiles, 1950) - presente in italiano fino al 1969
Verso il nulla (No Particular Night or Morning), tradotto come Una notte o un mattino qualunque dal 1995
La volpe e la foresta (The Fox and the Forest)
Il visitatore (The Visitor, 1948)
La betoniera (The Concrete Mixer, 1949) - presente in italiano fino al 1969
Marionette Inc. (Marionettes, Inc., 1949), tradotto come Marionette S.p.A. dal 1995
La città (The City)
Ora Zero (Zero Hour, 1947) - presente in italiano dal 1995
Il parco giochi (Playground, 1953) - presente in italiano dal 1995


=== Differenze tra le edizioni ===
Nell'edizione inglese, la prima pubblicata nel 1952 da Rupert Hart-Davis, vengono omessi i racconti L'astronauta (The Rocket Man), Le sfere di fuoco (The Fire Balloons), Gli esuli (The Exiles) e La betoniera (The Concrete Mixer), mentre in compenso vengono aggiunti Usher II (già presente in Cronache marziane) e Il parco giochi (Playground).


== Altri media ==
Un adattamento cinematografico di alcuni dei racconti di Bradbury è stato diretto nel 1969 da Jack Smight e interpretato da Rod Steiger e Claire Bloom, con una colonna sonora del compositore specializzato Jerry Goldsmith.
La canzone Rocket Man di Elton John e Bernie Taupin è ispirata all'omonimo racconto di questa raccolta.
La canzone The Veldt di Deadmau5 è ispirata all'omonimo racconto di questa raccolta e dedicata a Bradbury; il video musicale, uscito dopo la sua morte, ne illustra la storia.
L'Uomo Illustrato è uno dei protagonisti di un successivo romanzo di Bradbury, Something Wicked This Way Comes, pubblicato in Italia nel 1978 con il titolo Il popolo dell'autunno.


== Edizioni ==
Ray Bradbury, The Illustrated Man, Doubleday, 1951, pp. 256.
Ray Bradbury, L'Uomo Illustrato, traduzione di Giuseppe Costigliola, collana Collezione immaginario, Fanucci Editore, 2005, pp. 239, ISBN 88-347-1110-6.


== Note ==


== Collegamenti esterni ==
Edizioni di Il gioco dei pianeti, su Catalogo Vegetti della letteratura fantastica, Fantascienza.com. (aggiornato fino al 2009)