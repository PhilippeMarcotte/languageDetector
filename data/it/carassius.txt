Il genere Carassius comprende 5 specie di robusti pesci d'acqua dolce, appartenenti alla famiglia Cyprinidae.


== Distribuzione e habitat ==
Tutte le specie sono diffuse nelle acque dolci e salmastre tropicali e subtropicali dell'Eurasia; originariamente soltanto asiatiche, sono state introdotte a partire dal XIX secolo anche nelle acque dolci europee, con danni agli ecosistemi originari.


== Descrizione ==
Gli esemplari giovani hanno un corpo allungato, poco compresso ai fianchi, con profilo dorsale e ventrale poco convessi. Gli adulti invece sono tozzi, compressi ai fianchi, con grosse scaglie e profilo dorsale molto incurvato, con l'apice all'attaccatura della pinna dorsale. Le pinne sono tozze e sviluppate, la bocca grande, con labbra carnose. La livrea è diversa a seconda della specie, ma tende a variare dal bruno al giallo al verde.
Le dimensioni si attestano mediamente sui 35 cm di lunghezza, con l'eccezione di Carassius carassius che supera i 60 cm.


== Alimentazione ==
Hanno dietra prevalentemente onnivora


== Acquariofilia ==

Grande importanza per l'acquariofilia ha la versione domestica del Carassius auratus, conosciuto globalmente come Pesce rosso. Da più di mille anni l'uomo si è intromesso nella riproduzione di questa specie, creando e selezionando numerose varietà.
Le altre specie sono a volte allevate negli acquari pubblici.


== Pesca ==
Commestibili ma poco ricercate per la liscosità e l'insapidità delle carni, i carassi sono oggetto però di pesca sportiva, prede ambite dai pescatori.


== Specie ==
Il genere comprende 5 specie:
Carassius auratus
Carassius carassius
Carassius cuvieri
Carassius gibelio
Carassius langsdorfii


== Note ==


== Altri progetti ==

 Wikimedia Commons contiene immagini o altri file su Carassius
 Wikispecies contiene informazioni su Carassius