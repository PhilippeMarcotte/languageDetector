Felice di Molfetta (Terlizzi, 7 aprile 1940) è un vescovo cattolico italiano, dal 1º ottobre 2015 vescovo emerito di Cerignola-Ascoli Satriano. 


== Biografia ==
Il 29 giugno 1966 è ordinato sacerdote per la diocesi di Terlizzi. Consegue la laurea in teologia alla Pontificia Università Lateranense e la licenza in teologia liturgica presso il Pontificio Istituto Liturgico Sant'Anselmo. Nel 1966 è nominato vice-rettore del seminario diocesano, per diventarne rettore nel 1976 e fino al 1986.
Il 29 aprile 2000 è nominato vescovo di Cerignola-Ascoli Satriano; riceve la consacrazione episcopale il 1º luglio dello stesso anno. Sempre nel 2000 diventa segretario della Commissione Episcopale per la Liturgia della Conferenza episcopale italiana. Al termine del suo mandato quinquennale, nel 2005 diventa presidente della stessa commissione.
Nel 2005, conclusa la visita pastorale alla diocesi, dà il via ai lavori di restauro della chiesa madre di Cerignola e all'istituzione di un museo diocesano ad Ascoli Satriano.
La sua posizione in materia liturgica è di piena condivisione della riforma liturgica seguita al Concilio Vaticano II, con un'esplicita preclusione nei confronti della forma extraordinaria del rito romano. Tuttavia, ammette con decisione che dalla presentazione dell'eucaristia in dimensione conviviale a danno della dimensione sacrificale derivano gli abusi liturgici delle celebrazioni e ritiene che la dimensione conviviale sia secondaria rispetto a quella sacrificale.
Il 23 luglio 2009, a conclusione del processo diocesano, invia alla Congregazione per le Cause dei Santi la positio del servo di Dio don Antonio Palladino, che ha spesso indicato ai suoi sacerdoti come modello da imitare.
Il 1º ottobre 2015 papa Francesco accoglie la sua rinuncia al governo pastorale della diocesi per raggiunti limiti di età.
Unitamente al vescovo di Andria Raffaele Calabro, è coconsacrante del suo successore alla guida della diocesi di Cerignola-Ascoli Satriano, Luigi Renna.


== Genealogia episcopale ==
Cardinale Scipione Rebiba
Cardinale Giulio Antonio Santorio
Cardinale Girolamo Bernerio, O.P.
Arcivescovo Galeazzo Sanvitale
Cardinale Ludovico Ludovisi
Cardinale Luigi Caetani
Cardinale Ulderico Carpegna
Cardinale Paluzzo Paluzzi Altieri degli Albertoni
Papa Benedetto XIII, O.P.
Papa Benedetto XIV
Papa Clemente XIII
Cardinale Marcantonio Colonna
Cardinale Hyacinthe Sigismond Gerdil
Cardinale Giulio Maria della Somaglia
Cardinale Carlo Odescalchi, S.J.
Cardinale Costantino Patrizi Naro
Cardinale Lucido Maria Parocchi
Papa San Pio X
Papa Benedetto XV
Papa Pio XII
Cardinale Carlo Confalonieri
Cardinale Corrado Ursi
Arcivescovo Cosmo Francesco Ruppi
Arcivescovo Donato Negro
Vescovo Felice di Molfetta


== Note ==


== Altri progetti ==

 Wikimedia Commons contiene immagini o altri file su Felice di Molfetta