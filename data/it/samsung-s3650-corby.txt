Il Samsung S3650 (conosciuto anche come Corby o Genio touch) è un telefono cellulare prodotto dalla Samsung e commercializzato nell'agosto del 2009. Ha un display full touch screen di tipo capacitivo, design gradevole e giovanile grazie anche ai 4 colori disponibili (rosa, giallo, arancione e bianco) e una discreta fotocamera da 2 megapixel. Presenta un rapido sistema di accesso ai più disparati social network. La memoria è espandibile, e ha dalla sua parte un lettore multimediale e dei widget. Specializzato nella messaggistica, questo touch offre inoltre un bluetooth 2.1, un browser WAP, un facile accesso a Google Maps, un registratore vocale ed una connessione EDGE da 2MB/s. A differenza di altri cellulari della linea, non supporta il sensore di luminosità né la possibilità di personalizzare la posizione delle icone nel menu. La personalizzazione si basa principalmente sulle cover intercambiabili (di cui 3 fornite dal produttore) e sui temi, disponibili solo con la versione s3650xeij2 del firmware.


== Altri cellulari della serie ==
Nei mesi successivi all'uscita del "modello base", sono usciti il Corby "Pro", dotato di tastiera qwerty e rete HSDPA, il Corby "Wi-Fi" e il "Pop", quest'ultimo il più economico della compagine. Modello a parte è il Corby TXT, simile per alcuni aspetti ai cellulari sopracitati ma completamente diverso per via della tastiera qwerty che lo accomuna alla serie Blackberry. Simile, ma con il sistema Android 2.1 Eclair è il Samsung Corby Android, il più economico cellulare Android della casa coreana.