Paul Bosvelt (Doetinchem, 26 marzo 1970) è un ex calciatore olandese, di ruolo centrocampista. 


== Carriera ==


=== Club ===
Iniziò la sua carriera nel ruolo di centrocampista con i Go Ahead Eagles nel 1989 e nel 1994 si accordò con il Twente. Nel 1997 si trasferì al Feyenoord, con cui vinse il titolo nazionale nel 1999 e nel 2002 una coppa UEFA da capitano. Nel 2003 passò al Manchester City, dove giocò per due stagioni, per poi tornare nei Paesi Bassi nel 2005 nelle file dell'Heerenveen.


=== Nazionale ===
Con la Nazionale olandese conta 24 presenze senza alcun gol. Ha disputato gli Europei 2000, prendendo parte anche alla semifinale con l'Italia, dove sbagliò l'ultimo rigore, parato dall'italiano Francesco Toldo. Partecipò anche al Campionato europeo 2004, al termine del quale annunciò il suo addio agli Orange.


== Palmarès ==


=== Titoli nazionali ===
Campionati olandesi: 1
Feyenoord: 1998-1999
Supercoppe d'Olanda: 1
Feyenoord: 1999


=== Titoli internazionali ===
 Coppa UEFA: 1
Feyenoord: 2001-2002


== Altri progetti ==

 Wikimedia Commons contiene immagini o altri file su Paul Bosvelt