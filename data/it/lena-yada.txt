Lena Yada (Honolulu, 12 novembre 1978) è una modella, attrice, surfista e wrestler statunitense.
Attualmente combatte nei circuiti indipendenti.


== Carriera ==
Lena è una veterana di diversi concorsi di bellezza, avendo conquistato il secondo posto nel Venus Swimwear (2002) e il titolo di Miss Hawaiian Tropic Giappone.
Nel 2007 arrivò ai quarti di finale del World Title of Tandem Surfing, piazzandosi all'ottavo posto.


=== World Wrestling Entertainment ===
Nel 2005 Yada si sottopose ad un provino con la WWE per partecipare al Diva Search, ma non riuscì ad arrivare tra le otto finaliste; ci riprovò nel 2007 conquistando l'accesso alle finali e classificandosi terza. La federazione decise comunque di offrire un contratto alla ragazza, che apparve per la prima volta a SmackDown intervistando Matt Striker e Big Daddy V.
Successivamente venne trasferita nel roster della ECW, dove debuttò l'8 gennaio 2008 come presentatrice di un Diva Dance Off tra Layla e Kelly Kelly. Si alleò quindi con Layla ed il duo diede vita ad un feud con Kelly Kelly. Lena Yada ha partecipato durante la celebrazione dell'800º episodio di Raw, a un 16 diva tag team match che vide, anche senza il suo intervento, la vittoria del suo team capitanato da Beth Phoenix. Il 7 novembre 2008 Lena perde un match alla FCW in coppia con Roucka e Alicia Fox contro Eve Torres, Jenny Quinn e Miss Angela. Il 10 novembre 2008, la WWE licenzia Lena Yada.


== Vita privata ==
Il 25 settembre 2011 si è sposata con David Draiman, cantante dei Disturbed e dei Device, con cui ha avuto un figlio il 12 settembre 2013, chiamato Samuel Isaf Draiman.


== Filmografia ==
Io vi dichiaro marito e... marito (Hooters Girl) - 2007
Casting Ripe Live (Sé stessa) - 2005
Naked in the 21st Century (Nokia) - 2004
Son of the Beach (Sé stessa) - 2002


== Altri progetti ==

 Wikimedia Commons contiene immagini o altri file su Lena Yada


== Collegamenti esterni ==
(EN) Profilo su WWE.com, wwe.com.
(EN) Lena Yada, in Internet Movie Database, IMDb.com.