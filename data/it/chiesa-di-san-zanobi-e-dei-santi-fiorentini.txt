La chiesa di San Zanobi e dei Santi Fiorentini è un luogo di culto cattolico che si trova in via Cento Stelle, zona Campo di Marte a Firenze.


== Storia e descrizione ==
La moderna chiesa, la cui costruzione si rese necessaria nel dopoguerra ai piedi delle colline del Salviatino, fu progettata dall'architetto Ferdinando Rossi nel 1961 e consacrata nel 1964. Dedicata all'arcivescovo Elia Dalla Costa (morto nel 1961), presenta una struttura semplice con la facciata preceduta da un loggiato.
L'interno spazioso ad aula rettangolare è reso luminoso da due vetrate istoriate laterali che rappresentano dodici Santi Fiorentini (1973). Vi è conservata una Madonna del rosario con santi, opera di un anonimo maestro del '500, proveniente da un'antica chiesa di Scarperia, un Sacro Cuore della pittrice Bruna Bigazzi (1968) e una serie di formelle raffiguranti la Via Crucis dello scultore Leandro Ambregi (1974).


== Altri progetti ==

 Wikimedia Commons contiene immagini o altri file sulla chiesa di San Zanobi e dei Santi Fiorentini


== Collegamenti esterni ==
Fonte: scheda nei "Luoghi della Fede", Regione Toscana, web.rete.toscana.it.