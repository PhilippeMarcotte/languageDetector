La Tatta (anche conosciuta come Taatta o D'agad'yma) è un fiume della Russia siberiana orientale (Repubblica Autonoma della Jacuzia), tributario di sinistra dell'Aldan (bacino idrografico della Lena).
Nasce nella parte nordorientale delle alture della Lena (a breve distanza dal corso del fiume Amga), scorrendo successivamente con direzione orientale in una valle piuttosto larga, sfociando nell'Aldan nel suo medio corso; il maggiore centro urbano incontrato nel suo corso è il villaggio (selo) di Ytyk-Kjuël'.
Il fiume è gelato, mediamente, da ottobre alla fine di maggio.


== Collegamenti esterni ==
(RU) Nature.ykt, nature.ykt.ru.
(RU) Grande enciclopedia sovietica, bse.sci-lib.com.