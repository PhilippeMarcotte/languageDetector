Borgo Sabotino è una frazione di 2 045 abitanti del comune di Latina, nel Lazio.


== Storia ==

Nata in epoca fascista come città di fondazione in seguito alla bonifica dell'Agro Pontino, fu popolata da pionieri venetopontini nel corso degli anni trenta. Fino a quel momento il centro dell'attuale borgo era denominato Passo dei Genovesi o Passo Genovese.


== Geografia fisica ==


=== Territorio ===
Borgo Sabotino si trova nell'Agro Pontino, cinque chilometri a sud-ovest dal capoluogo Latina e a circa un chilometro e mezzo dal litorale laziale che affaccia sul mare Tirreno.


=== Toponomastica ===
Le strade del borgo sono intitolate a benefattori locali, parroci e pionieri della bonifica.


== Economia ==
L'agricoltura, un tempo l'attività economica di spicco, è oggi sorpassata dal terziario soprattutto turistico. Il turismo è favorito dal fatto che sia il più vicino centro dotato dei servizi essenziali rispetto alle vicine località litoranee di Foce Verde (distante 1,5 km) e Capo Portiere (distante 4 km), e non lontana dal Lago di Fogliano (6 km).
È famosa per la presenza ad un chilometro dal centro abitato della Centrale elettronucleare Latina, chiusa nel 1988 dopo i referendum abrogativi del 1987.


== Note ==


== Altri progetti ==

 Wikimedia Commons contiene immagini o altri file su Borgo Sabotino


== Collegamenti esterni ==
www.borgosabotino.it, borgosabotino.it.
www.borghidilatina.it, sezione Borgo Sabotino, borghidilatina.it.