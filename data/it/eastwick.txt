Eastwick è una serie televisiva statunitense prodotta nel 2009 e creata da Maggie Friedman.
La serie è basata sul romanzo di John Updike Le streghe di Eastwick, dal quale nel 1987 è realizzato un film omonimo diretto da George Miller.
Eastwick, prodotta da ABC Studios, ha debuttato sulla ABC il 23 settembre 2009. A causa degli scarsi ascolti, il 9 novembre 2009 ne è stata annunciata la cancellazione.


== Trama ==
Nella cittadina di Eastwick, tre donne, sconosciute e molto diverse tra loro, si incontrano in un parco e stringono subito una forte amicizia. Ma il loro incontro non è del tutto casuale, il ricco e misterioso Daryl Van Horne ha messo il suo zampino e aiuta le tre donne a sviluppare i loro potenti poteri magici, scombussolando le loro vite e quelli dell'intera cittadina di Eastwick.


== Episodi ==


== Personaggi e interpreti ==
Roxie Torcoletti (stagione 1), interpretata da Rebecca Romijn, doppiata da Claudia Razzi.
È un'artista vedova che ha cresciuto da sola la figlia adolescente Mia. Nonostante problemi economici e grattacapi quotidiani riuscirà a coltivare i propri sogni.
Joanna Frankel (stagione 1), interpretata da Lindsay Price, doppiata da Selvaggia Quattrini.
È una giornalista timida e un po' imbranata, che lavora presso la rivista della città.
Kat Gardener (stagione 1), interpretata da Jaime Ray Newman, doppiata da Ilaria Latini.
È un'infermiera sposata e madre di cinque figli, insoddisfatta della sua vita matrimoniale.
Darryl Van Horne (stagione 1), interpretato da Paul Gross, doppiato da Adriano Giannini.
È un ricco, carismatico e misterioso uomo che aiuta le tre donne a sviluppare i loro poteri.
Penny Higgins (stagione 1), interpretata da Sara Rue, doppiata da Federica De Bortoli.
È la migliore amica di Joanna, che lavora con lei alla rivista. Sospettosa di Darryl, decide di indagare su di lui.
Bun Waverly (stagione 1), interpretata da Veronica Cartwright, doppiata da Graziella Polesinanti.
È la bizzarra zia di Roxie, presidentessa della Commissione Storica di Eastwick.
Will St. David (stagione 1), interpretato da Johann Urb, doppiato da Edoardo Stoppacciaro.
È un collega di Joanna, che lavora alla rivista come fotografo. Lui e Joanna in passato hanno avuto una storia d'amore.
Mia Torcoletti (stagione 1), interpretata da Ashley Benson, doppiata da Veronica Puccio.
È la figlia adolescente di Roxie.
Raymond Gardener (stagione 1), interpretato da Jon Bernthal, doppiato da Giorgio Borghetti.
È il marito, disoccupato e pigro, di Kat.


== Altri media ==
Questa serie televisiva è il terzo adattamento televisivo del romanzo di John Updike. Nel 1992 è stato realizzato un episodio pilota per la NBC rimasto invenduto. Dieci anni più tardi è stato realizzato un nuovo pilota per la Fox, ma anche questo è rimasto invenduto.


== Note ==


== Voci correlate ==
Le streghe di Eastwick


== Collegamenti esterni ==
(EN) Eastwick, in Internet Movie Database, IMDb.com.
Eastwick, in Il mondo dei doppiatori, AntonioGenna.net.