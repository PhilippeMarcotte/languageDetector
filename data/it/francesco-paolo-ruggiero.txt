Francesco Paolo Ruggiero (Napoli, 4 aprile 1798 – Napoli, 31 dicembre 1881) è stato un giurista, economista e politico italiano. 


== Biografia ==
Laureato in legge a Napoli, esercitò con successo la professione di avvocato. Insegnò economia e diritto civile all'Università di Napoli. Fu ministro degli Affari ecclesiastici (1848) nel governo costituzionale del Regno delle Due Sicilie retto da Carlo Troya; fu poi ministro delle Finanze (1849) e ministro di Grazia e Giustizia ad interim nel successivo governo di Gennaro Spinelli di Cariati.
Costretto a dimettersi per le sue tendenze liberali, fu costretto ad andare in esilio. Viaggiò in Italia e all'estero e si stabilì in Toscana. Fu condannato a morte in contumacia dal governo di Ferdinando II. Tornò a Napoli dopo la conquista garibaldina (1860). Fu infine deputato al parlamento italiano dal 1867 al 1870 (X Legislatura del Regno d'Italia).


== Bibliografia ==
«Ruggièro, Francesco Paolo». In: Enciclopedia Biografica Universale, Roma : Istituto dell'Enciclopedia Italiana, Vol. XVII, 2007.
Stefano Jannuzzi, Commemorazione di Francesco Paolo Ruggiero letta all'Accademia Pontaniana nella tornata del 2 luglio 1882, dal socio Stefano Jannuzzi, Napoli : Tip. della Regia Università, 1883.


== Altri progetti ==

 Wikiquote contiene citazioni di o su Francesco Paolo Ruggiero


== Collegamenti esterni ==
Ruggièro, Francesco Paolo la voce nella Enciclopedie Treccani on line. URL visitato il 5 febbraio 2013.