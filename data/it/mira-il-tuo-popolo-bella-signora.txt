Mira il tuo popolo bella signora è un canto sacro popolare cattolico.


== Testo ==
Mira il tuo popolo, o bella Signora,
che pien di giubilo oggi t'onora.
Anch'io festevole corro a' tuoi piè;
o Santa Vergine, prega per me!
Il pietosissimo tuo dolce cuore
egli è rifugio al peccatore.
tesori e grazie racchiude in sé;
o Santa Vergine, prega per me!
In questa misera valle infelice
tutti t'invocano soccorritrice.
Questo bel titolo conviene a te;
o Santa Vergine, prega per me!
Del vasto oceano propizia stella
ti vedo splendere sempre più bella.
Al porto guidami per Tua mercé:
o Santa Vergine, prega per me!
Pietosa mostrati con l'alma mia,
Madre dei miseri, Santa Maria.
Madre più tenera di te non v'è;
o Santa Vergine, prega per me!
A me rivolgiti con dolce viso,
Regina amabile del paradiso;
te potentissima l'Eterna fè:
o Santa Vergine, prega per me!


== Descrizione ==
Titolo originale, Sancta Virgo
Musica, Monsignor Guido Maria Conforti [MANCA FONTE]
Testo, Monsignor Guido Maria Conforti, con ispirazione alla liturgia Mariana.
Anno di stesura, 1905
Genere, Musica sacra, del culto della Madonna
Organico, organo e coro
Il pezzo, arrangiato anche per banda, viene eseguito durante le processioni religiose o per le festività Mariane.


== Collegamenti esterni ==
Partitura (PDF), musicaliturgica.altervista.org.