Nomaglio (Nomaj in piemontese) è un comune italiano di 324 abitanti della città metropolitana di Torino, in Piemonte.


== Storia ==
Qui ebbero la propria sede gli antichi signori di Settimo Vittone, feudatari di molti luoghi circostanti. Loro ramo principale furono i Giampietro di Settimo, conti, oltre che di Settimo Vittone, di Cesnola, Montestrutto, Quincinetto, Tavagnasco e di Nomaglio, che si estinsero nel Settecento nei Mola di Beinasco, carignanesi, discendenti da Giacomo Mola, signore di Carmagnola (XII secolo), poi denominatosi Mola di Nomaglio.


== Ecomuseo della Castagna ==
L'ecomuseo dispone di un antico Mulino ad energia idraulica, tuttora funzionante, utilizzato per la macina delle castagne da cui si ottiene la farina utilizzata per la produzione di prodotti gastronomici. Il sistema ecomuseale è completato da un percorso esterno segnalato che, partendo dalla piazza centrale del paese, sale ai castagneti da frutto dove è possibile vedere: castagni centenari, le antiche casette (benne) in cui si ritiravano le foglie, le ricciaie dove si smaltiscono i ricci vuoti e gli essiccatoi in campo, dove si trasformavano le castagne fresche in prodotto secco. Aderisce al progetto "Rete Museale AMI" ( http://www.ecomuseoami.it/site/index.php/il-progetto ) che prevede una valorizzazione e promozione del patrimonio museale dell'Anfiteatro Morenico d'Ivrea.
Ecomuseo della Castagna - Via del Mulino, 28 –Tel 0125 790158


== Economia ==
Centro agricolo del Canavese, posto in posizione panoramica, sulle pendici della Serra di Ivrea, una collina morenica, domina la Valle della Dora Baltea. Il territorio è ricco di castagneti, la coltivazione dei quali costituisce tuttora una risorsa economica rilevante a livello locale. Dalle castagne di Nomaglio e dalla loro farina (frutto della macinazione in un antico mulino locale), si ricavano vari prodotti squisiti e naturali; assai noti a livello locale sono le spugnole dei boschi di Nomaglio, i canestrelli di Nomaglio alla castagna, e i "Nomajòt", cioccolatini a forma e ripieni di castagna. Ai castagneti si affiancano, scendendo verso il fondovalle boschi cedui, pascoli (erano celebri, un tempo, i formaggi nomagliesi che su questi pascoli si producevano, (seppur in piccole quantità) e frutteti.


== Amministrazione ==
Di seguito è presentata una tabella relativa alle amministrazioni che si sono succedute in questo comune.


== Società ==


=== Evoluzione demografica ===
Abitanti censiti


== Galleria d'immagini ==


== Note ==


== Bibliografia ==
Laura Balegno, Nomaglio: spunti per una storia, Ivrea, 2003.


== Voci correlate ==
Comunità Montana Dora Baltea Canavesana


== Altri progetti ==

 Wikimedia Commons contiene immagini o altri file su Nomaglio