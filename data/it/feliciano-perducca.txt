Feliciano Ángel Perducca (Buenos Aires, 9 giugno 1901 – 22 agosto 1976) è stato un calciatore argentino, di ruolo attaccante. 


== Caratteristiche tecniche ==
Giocava come interno, sia sul lato destro del campo che su quello sinistro.


== Carriera ==


=== Club ===
Perducca divise la propria esperienza giovanile tra Temperley e Independiente: nel primo club entrò nel 1916, e vi rimase fino al 1922, giocando con la Cuarta División; nel 1922 passò all'Independiente, e integrò la formazione giovanile che vinse la Copa Competencia: in tale competizione, Perducca realizzò 32 reti, divenendone capocannoniere. Rientrò quindi al Temperley, per giocare in prima squadra: esordì il 22 aprile 1923 contro il Platense Retiro, e segnò il primo gol alla 17ª giornata del torneo del 1924 contro l'Argentino de Quilmes. Tra il 1926 e il 1928 figurava tra i tesserati del Boca Alumni, mentre nel 1927 concluse la sua esperienza con il Temperley. Nel 1928 passò al Racing Club di Avellaneda, e vi disputò la seconda edizione della Primera División della AAAF; in quel torneo realizzò 19 gol. Nel 1932 partecipò alla stagione 1932 del campionato professionistico organizzato dalla Liga Argentina de Football; vestendo la divisa del Talleres di Remedios de Escalada scese in campo in un unico incontro.


=== Nazionale ===
Perducca debuttò in Nazionale maggiore il 9 luglio 1925 contro il Paraguay, in una gara valida per la Copa Chevallier Boutell. Nella medesima competizione disputerà poi altre due partite, il 29 maggio e il 3 giugno 1926. Fu convocato per il Campeonato Sudamericano del 1926, che si tenne in Cile: scese in campo il 31 ottobre nella gara con i padroni di casa, conclusasi 1-1. Nel 1928 tornò a far parte dei convocati dell'Argentina: il commissario tecnico José Lago Millán lo chiamò per integrare la rosa dei partecipanti a Amsterdam 1928. Perducca fu impiegato nella ripetizione della finale con l'Uruguay, persa dall'Argentina per 2-1.


== Statistiche ==


=== Cronologia presenze e reti in Nazionale ===


== Palmarès ==


=== Nazionale ===
 Argento olimpico: 1
Amsterdam 1928


== Note ==


== Bibliografia ==
(ES) Luis Colussi; Carlos Guris; Víctor Kurhy; Sergio Lodise, Fútbol argentino: Crónicas y Estadísticas Asociación Argentina de Football Primera División - 1926, estadisticasfutbolargentino.com, pp. 44 e 61.
(ES) Luis Colussi; Carlos Guris; Víctor Kurhy; Sergio Lodise, Fútbol argentino: Crónicas y Estadísticas Asociación Amateurs Argentina de Football Primera División - 1928, estadisticasfutbolargentino.com, p. 112.


== Collegamenti esterni ==
(ES) Statistiche su BDFA.com.ar, bdfa.com.ar.
(EN, RU) Statistiche su once-onze.narod.ru, once-onze.narod.ru.
(EN) Statistiche su Sports-reference.com, sports-reference.com.
(EN) Feliciano Perducca, su FIFA.com, FIFA.