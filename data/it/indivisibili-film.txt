Indivisibili è un film del 2016 diretto da Edoardo De Angelis con Marianna e Angela Fontana


== Trama ==
Daisy e Viola sono due gemelle siamesi napoletane che lavorano come cantanti neomelodiche in giro per feste paesane, battesimi e matrimoni, spinte dalla famiglia che vuole lucrare sulla loro condizione. Tutta la famiglia, madre, padre e zio, vive attorno allo sfruttamento delle ragazze che vengono trattate come fenomeni da baraccone. Un giorno le sorelle scoprono che c'è la possibilità di essere separate, così che ognuna possa avere la propria vita, ma la famiglia le pone di fronte ad un ricatto morale, spaventata dalla possibilità di perdere una preziosa fonte di mantenimento.


== Produzione ==
Il film è stato prodotto da Tramp Limited con la collaborazione di O' Groove, Medusa Film e Mediaset e il supporto del Ministero per i Beni e le Attività Culturali. Il film è stato girato a Castel Volturno, in provincia di Caserta.


== Distribuzione ==
Il film è stato presentato nella sezione "Giornate degli Autori" alla 73ª Mostra internazionale d'arte cinematografica di Venezia. Successivamente è stato presentato al Toronto International Film Festival nella sezione "Contemporary World Cinema" e al London Film Festival.
Il film è stato distribuito nelle sale cinematografiche italiane il 29 settembre 2016.


== Riconoscimenti ==
2016 - Mostra internazionale d'arte cinematografica di Venezia
Premio FEDIC
Premio Lina Mangiacapre
Premio Francesco Pasinetti per il miglior film
Premio Gianni Astrei


== Note ==


== Collegamenti esterni ==

(EN) Indivisibili, in Internet Movie Database, IMDb.com.