Kyurem (in giapponese キュレム Kyuremu, in tedesco e francese Kyurem) è un Pokémon della Quinta generazione di tipo Drago/Ghiaccio. Il suo numero identificativo Pokédex è 646.
Pokémon leggendario protagonista del lungometraggio Kyurem e il solenne spadaccino. Nei videogiochi Pokémon Nero 2 e Bianco 2 ha ottenuto due forme, denominate Kyurem Nero e Kyurem Bianco, che appaiono nelle rispettive copertine dei due titoli.
Kyurem è l'unico Pokémon in grado di utilizzare la mossa Gelamondo. Le sue forme sono inoltre capaci di apprendere gli attacchi Elettrogelo e Vampagelida.
Il Pokémon leggendario non condivide i suoi due tipi con nessun altro Pokémon. A Kyurem è associato lo strumento Cuneo DNA.


== Significato del nome ==
Il suo nome potrebbe derivare dalle parole 急冷 kyuurei (raffreddamento), ゆき yuki (neve) e 零 rei (zero).


== Origine ==

Kyurem è basato sul wuji della cosmologia taoista.


== Evoluzioni ==
Questo Pokémon non possiede evoluzioni o pre-evoluzioni.


== Pokédex ==

Nero/Y: Produce all'interno del suo corpo una potente e gelida energia. Ma l'aria fredda che esala lo ha congelato.
Bianco: Ha il potere di generare un freddo glaciale, ma ha finito per congelare il suo stesso corpo.
Nero2/Bianco2/X: Questo leggendario Pokémon dei ghiacci attende l'eroe che gli restituirà le sue vere sembianze con gli ideali o la verità.


== Nel videogioco ==
Nei videogiochi Pokémon Nero e Bianco è possibile catturare Kyurem all'interno della Fossa Gigante.
In Pokémon Nero 2 e Bianco 2 il Pokémon leggendario è ottenibile, sempre nella Fossa Gigante, in seguito alla cattura di Reshiram o Zekrom.


=== Forme di Kyurem ===
In Pokémon Nero 2 e Bianco 2 sono introdotte le forme Kyurem Nero (ブラックキュレム Burakku Kyuremu?, Black Kyurem) e Kyurem Bianco (ホワイトキュレム Howaito Kyuremu?, White Kyurem). Tali forme sono ottenibili utilizzando lo strumento Cuneo DNA (いでんしのくさび DNA Link Pin?, DNA Splicers). In Kyurem e il solenne spadaccino il Pokémon leggendario può mutare il proprio aspetto.

Sebbene le due forme condividano il peso con Kyurem, Kyurem Nero è alto 330 cm, mentre l'altezza di Kyurem Bianco è di 360 cm. Le Abilità delle due forme sono rispettivamente Teravolt e Piroturbina, precedentemente esclusiva dei Pokémon leggendari Zekrom e Reshiram.


== Mosse ==
Kyurem apprende numerose mosse di tipo Ghiaccio tra cui Ventogelato, Geloraggio e Bora. Tuttavia non è in grado di utilizzare l'attacco Purogelo.
Condivide con i Pokémon leggendari Reshiram e Zekrom gli attacchi Drago Ira di Drago, Dragospiro ed Oltraggio e le mosse Esclusiva (Psico), Forzantica (Roccia), Lacerazione e Granvoce (Normale). Reshiram e Kyurem possono inoltre apprendere la mossa Dragopulsar.
Kyurem Nero e Kyurem Bianco sono in grado di utilizzare rispettivamente gli attacchi Incrotuono e Incrofiamma.
Oltre ad imparare l'attacco Dragobolide, Kyurem può apprendere le mosse MN Taglio, Volo e Forza.


=== Gelamondo ===
Kyurem è l'unico Pokémon in grado di apprendere la mossa di tipo Ghiaccio Gelamondo (こごえるせかい Frozen World?, Glaciate). L'attacco, oltre a causare danni, provoca una diminuzione della statistica Velocità del Pokémon avversario.


=== Elettrogelo e Vampagelida ===
Sebbene le mosse Elettrogelo (フリーズボルト Freeze Bolt?, Freeze Shock) e Vampagelida (コールドフレア Cold Flare?, Ice Burn) non siano utilizzabili nei videogiochi Pokémon Nero e Bianco, alcuni fan hanno speculato l'uso di tali attacchi da parte del Pokémon leggendario Kyurem.
I due attacchi di tipo Ghiaccio possono essere utilizzati rispettivamente da Kyurem Nero e Kyurem Bianco. Elettrogelo è in grado di provocare lo status Paralisi, mentre Vampagelida porta alla Scottatura del Pokémon avversario.


== Statistiche ==
Punti Salute: 125 (max 454)
Attacco: 130 (max 394)
Difesa: 90 (max 306)
Attacco Speciale: 130 (max 394)
Difesa Speciale: 90 (max 306)
Velocità: 95 (max 317)


=== Kyurem Nero ===
Punti Salute: 125 (max 454)
Attacco: 170 (max 482)
Difesa: 100 (max 328)
Attacco Speciale: 120 (max 372)
Difesa Speciale: 90 (max 306)
Velocità: 95 (max 317)


=== Kyurem Bianco ===
Punti Salute: 125 (max 454)
Attacco: 120 (max 372)
Difesa: 90 (max 306)
Attacco Speciale: 170 (max 482)
Difesa Speciale: 100 (max 328)
Velocità: 95 (max 317)


== Nell'anime ==
Kyurem è uno dei protagonisti del lungometraggio Kyurem e il solenne spadaccino.
Appare anche nella serie Pokémon Generazioni negli episodi Il mondo gelato e Il ritorno del sovrano.


== Nel gioco di carte collezionabili ==
Kyurem appare in 14 carte, prevalentemente di tipo Drago, appartenenti a 7 set:
Vittorie Regali (Olografica di tipo Acqua)
Destini Futuri (due carte, come Kyurem-EX di tipo Acqua)
Tesoro dei Draghi
Confini Varcati (sei carte, due come Kyurem Nero e Kyurem Bianco, due come Kyurem Nero-EX e due come Kyurem Bianco-EX)
Uragano Plasma (due carte, come Kyurem Nero-EX e Kyurem Bianco-EX)
Glaciazione Plasma (Olografica, Pokémon del Team Plasma)
Esplosione Plasma (come Kyurem-EX di tipo Acqua)


== Note ==


== Bibliografia ==
(EN) The Pokémon Company, Pokémon Black Version & Pokémon White Version Volume 2: The Official Unova Pokédex & Guide, Piggyback Interactive, 2011, p. 88, ISBN 978-1-906064-90-7.


== Voci correlate ==
Reshiram
Zekrom
Keldeo


== Collegamenti esterni ==
Sito ufficiale dei Pokémon, pokemon.com.
Kyurem, pokemonblackwhite.com.