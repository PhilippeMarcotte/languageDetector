Come inguaiammo il cinema italiano - La vera storia di Franco e Ciccio è un film italiano a metà tra il documentario e la fiction, diretto dai registi Daniele Ciprì e Franco Maresco. Prodotto nel 2004, è stato presentato fuori concorso alla 61ª Mostra internazionale d'arte cinematografica di Venezia.


== Trama ==
Il film ripercorre la carriera di due tra i più famosi attori comici italiani, Franco Franchi e Ciccio Ingrassia, utilizzando materiale di repertorio e testimonianze originali - prime tra tutti interviste a familiari ed amici - trasformando la pellicola quasi in un vero e proprio racconto cinematografico.


== Commento ==
Sebbene in concomitanza della scomparsa di Ciccio Ingrassia siano stati prodotti alcuni esaurienti documentari e molto materiale di repertorio sia oramai di dominio pubblico, i registi Ciprì e Maresco introducono alcune scene tipiche del loro stile, ad esempio, per spiegare, con il loro classico bianco e nero, aspetti dello spettacolo siciliano di strada in cui il duo comico mosse i primi passi.


== Collegamenti esterni ==

(EN) Come inguaiammo il cinema italiano - La vera storia di Franco e Ciccio, in Internet Movie Database, IMDb.com.